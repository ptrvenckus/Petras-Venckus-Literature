Skruzdės bėgioja per šapus

Skruzdės bėgioja per šapus,
Sraigės kramsnoja lapus šlapius,
Paukščiai mėgsta padangės takus,
Bitės laukinių gėlių kvapus.

O tiems, kas lobių paieškot atklysta,
Atspėti nesunku,
Nerūpi jiems, kodėl net ir papartis kartais ima ir pražysta.
Kai paukštis vienišas jiems apie tai pragysta, 
Jie mąsto apie grynuolius auksinukus,
Ir kaip į sąskaitas jų rašo storas bankininkai milijonukus.

Nepastebi jie to, kad kartais net dangus virš jų nusispalvoja auksu.
Aš paukščio praskrendančio klausiu,
Nors ir žinau - atsakymo iš jo aš jokio nesulauksiu,
Kodėl auksiniai kartais būna net sapnai naktų tamsių, ilgiausių.

Poetai myli sapnukus,
Laputės myli lapiukus,
Stirnaitės myli stirniukus,
Kiškutės myli kiškiukus,
Atrodo paprasta ir banalu taip viskas, 
Bet paprastumas tas taip nuostabiai gražus.

Po sapno tokio pakelia iš miego rytas,
Pranešti apie tai, kad gali būt stebuklas kartais tikras,
Nors būtų jis į stebuklus kitus nepanašus,
Kuris įvyksta, kai gerus, bet nelabai ryžtingus ir drąsius,
Mergaitės myli berniukus,
Ir priverčia jos juos iš bet kokių sapnų pabust,
Kai jos panorsta pačios būt jų sapnas nuostabus.

O kažink kur, palinkęs prie dižiulio stalo,
Kažkas skaičiuoja kažkieno milijonukus,
Pragydęs paukštis, nors ir stengiasi, nepriverčia suklust,
Kaip vieną kartą mieganti gražuolė šaltame lede užšalo.

26 02 2021
