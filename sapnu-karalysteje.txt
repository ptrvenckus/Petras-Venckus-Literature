Sapnų karalystėje

Sapnų karalystės miškuos
Išsižiojusios miega juodos meškos,
Tyko grobio pilkieji vilkai.
Per pusnynų kalnus iškopt
Eiklūs fėjų žirgai vos gali.
Ieško fėjos kelio pas žmones ilgai.

Sapnų karalystės laukuos
Rangos kraujo upelių rudos vagos -
Jų dugne bet suranda aukso.
Kasmet reikalauja aukos
Devyngalvis mirties gaivalų šachas -
Bailūs žmonės jo vis dar klauso.

Sapnų karalystės mieste
Niūrūs valkatos geria vyną,
Nuobodžiauja aptingę ponai.
Sapnų karalystės krašte
Apie antplūdį fėjų gandas sklinda.
Jos vaišina kitokia duona!
