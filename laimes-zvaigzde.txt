Laimės žvaigždė

Bėgu per pievą greitai,
Šypseną tyrą nešuosi.
Tavim iš tolo gėriuosi,
Bučiuosiu tuoj tavo veidą.

Esi tu Salė nakty.
Dieną esu aš mėnulis.
Niekas mūsų nemato,
Bet mudu nesame nulis.

Mes esame mūsų svajonės,
Pabėgt nuo vienatvės aistra,
Mes esame mūsų glamonės
Ir mūsų meilės kaitra.

Mes esam būtybės nuogos,
Rojaus sode pasiklydę -
Gėlės, vaisiai ir uogos
Mus stebi ir mums pavydi.

Mes esame du vaiduokliai,
Palinkę vienas į kitą.
Mums būna, kad nenutuokiam -
Ar vakaras jau, ar rytas?

Bet žinom ir jaučiam aiškiai,
Mes esame vienas kito -
Apšvietusi sutemas raiškiai
Mums laimės žvaigždė nukrito.

2007.07.02


