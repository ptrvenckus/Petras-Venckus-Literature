Raganaitė

Tu jau didelė, bet tavyje vis tiek išdykęs vaikas žaidžia.
Bet dabar žaidi kitaip negu tada, kai dar buvai maža mergaitė.
Ne mama spalvingos knygos, ten kur slypi pasakaitės keistos raidės,
Mūsų meilė vis naujus lapus, kiekvieną dieną vis kitokius, skleidžia.

Aš taip pat jau didelis, bet tas žaidimas toks neįprastas ir toks galingas,
Pasislėpt jame nuo tavo žvilgsnio neįmanoma ir ne taip pat čia reikia galynėtis,
Kaip tada, kai netikras rungtynes vis pralošdavo man susikrimtęs tėtis,
Ir šachmatų lentos kariuomenė baltoji visada lengvai galėdavo laimėti.


Tu esi stipri ir didelė ir aš ne mažas, pergalės lengvos ištroškęs, vaikas.
Ir suprantam mes abu, kad žaidime šiame ne veltui eina jo auksinis laikas.
Ir suprantam mes, kad pralaimėti negarbingai ar laimėt turėsime abu kartu.
Žaidime šiame nereikia pasiduoti, nugalėt ar laukti, kol jis baigias.
Reikia tik mylėti vienas kitą iš tikrųjų daug dienų ir daug naktų,
Ir statyt jaukius namus abiems mums iki kamino viršūnės ant tvirtų jų pamatų. 

Tu jau didelė, bet te visad tavy išdykęs vaikas žaidžia -
Spinduliuojanti džiaugsmu, laiminga ir tyra mergaitė.
Tavo akys teprabyla prasmingiau nei knygų raidės.
Tegu būna nepajėgūs apskaičiuoti mūsų meilę skaičiai.
Ir kai visiškai jau būsi užkerėjusi mane, lyg raganaitė,
Pažiūrėk į pralaimėjimą tą manąjį taviems kerams atlaidžiai.
Te pavydi tylios raidės, paveikslėliai puslapiuose, karalaičiai -
Tu esi tikra, gyva, ir įdomesnė negu bet kokia vaikystės pasakaitė.

10 06 2020
