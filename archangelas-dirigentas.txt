Archangelas dirigentas

Archangelas dirigentas
Angelų rikuoja chorą
Ryto giesmei: Šventas
Dieve, gloria, gloria.

Išvydęs pirmą spindulį,
Jis ranką iįkelia aukštyn.
Ir vyturiais, lakštingalom
Užgieda angelai - 
Užgieda mūs širdims.

Pabunda augalai,
Iš miego Žemė kelias.
Net vabalai, muselės
išgirsta choro giesmę
Ir skuba jam pritart.

Ir mus visus pakvieski,
Archangele, ištart:
- Mes, Žemės šeimininkai,
Tau lenkiamės vieningai,
Su augalais, o Dieve,
Su Visata visa,
Nes mums esi tu tėvas
Ir kelio mūs šviesa.

Archangelas dirigentas
Angelų rikiuoja chorą:
Ar pritars jam Žemės gentys?
Ar skambės vieningas- gloria?

