Tavo kelias tiesus

Tai greičiausiai yra pranašystė, gal sapnas, bet gali tai būt ir istorija.
Tu galėjai nubėgt nuo tiesaus tau paskirtojo kelio tiek kartų, kiek nori,
Ir po pievas, kurios dar nežydi, su šalta rasa apšlakstytas braidyti.
Tu išgirsti galėjai tenai, kaip lakštingalos balsas prikimo,
Kai giedojo, kad tu pasiklydai, ieškodama savo likimo,   
Ir, kad reiktų sugrįžt ir keliauti toliau pasiryžti,
Nes nublanksta aušros spinduliuos mėnesiena.

Pamatyti galėjai, kad šypsosi rytas šviesus.
Mano kelias skubėjo vingiuotas, o tavo tiesus.
Tie keliai susilieti norėjo į vieną.
Jie į kairę ir dešinę skyrė laukus,
Bet neperskirtas liko beribis dangus.
Džiaugsmo ašara vilgė blakstieną.

Aš dėkingas esu tavo Angelui Sargui už tai,
Kad jisai atlydėjo tave pas mane,
Kad patiko tau mažo paukštelio daina,
Ir rasotoje pievoj lakštingalos tu paklausei,
Kad galėtume būt susikibę už rankų tvirtai, amžinai.

Taip kaip Saulė nešvies niekada mėnesiena,
Išgaruos šaltas prakaitas Žemės rasa,
Pabučiuos šypsena tau blakstienas,
Ir nuskries po padange rausva.
Aš žinau tai ir tu tai žinai.

Tarsi vasaros ryto dangus tavo žvilgsnis šviesus. 
Ką lakštingalos kalba rytais tu klausaisi,
Kai į tavo ausis čiulbesys jų ataidi, šypsaisi,
Tos lakštingalos gieda tada apie mus.

16 01 2021
