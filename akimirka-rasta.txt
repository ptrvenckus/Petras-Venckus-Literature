Akimirka rasta

Kai nieko neturiu,
Savęs gailiuosi
Ir aiškiai pajuntu,
Kažko ieškosiu. 

Kai aš ką nors turiu,
Pakėlęs nosį,
Didžiuojuos savimi,
Visiems giruosi.

Kai apsupa daiktai,
Juose slepiuosi,
Bet jie man svetimi,
Negali guosti.

Aš ieškau kažinko,
Surast tikiuosi,
Kitokio negu tai,
Brangaus kitaip.

Kai tai labai brangu,
Bijau prarasti,
Bet kaip išsaugot tai,
Sunku suprasti.

Man rankų gailestingų 
Likimo atnešta.
Žvelgi tu į mane,
Ilgai nesuprasta.

Į širdį akys sminga.
Nudžiunga visata.
Akimirka rasta,
Kai viskas taip gerai.

O du veidai suspindi.
Mes žmonės, ne daiktai,
Nieks nepakeis mums tai,
Mums vienas kito reikia.

28 04 2020
