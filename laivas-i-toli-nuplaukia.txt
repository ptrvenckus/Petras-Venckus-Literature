Laivas į tolį nuplaukia

Jūroje tarsi plačiam ekrane
Stebim mes laivą ir laukiam.
Laivas į tolį nuplaukia.
Nuplaukia ir tie kas jame.

Į jūrą brenda pušies šešėlis,
O jo išsigandus pašoka banga.
Vandenį drungną liečia ranka.
Prie pirštų priglūsta smėlis.

Jei sako kai kas, netikėsim, 
Kad pasakos gražios tik melas.
Tolstantį laivą akim palydėsim,
Mudu ir pušys aukštos ir žalios.

Nuplaukiantį laivą padangė palies.
Kvepės mums pušys skujais ir sakais.
O jūros banga mūs pasiekt negalės,
Ir vaikščiot geltonais smėlio takais.

Vėjui lyg tašką mažą surast
Laivą sunku nuplaukiantį.
Vėjas bučiuoja baltas bures,
Burės tą vėją kaukiantį.

O mes paliekam pėdas basas,
Takeliuos šlapio pakrantės smėlio.
Pušų skujai pravirksta rasa,
Kai mes nutolstam nuo jų šešėlio.

26 07 2020
