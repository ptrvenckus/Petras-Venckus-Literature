Pušaitė prie akmens

Kalno viršūnėje guli pilkas, išraižytas vėjo akmuo.
Stebi viską aplinkui jo veidas beakis, lietaus išvagotas.
Jis, krūmokšniais aplinkui apaugęs ir šiek tiek samanotas,
Nemoka dejuoti nei džiaugtis ir negali svajot nei sapnuot.

Pasistiebus virš kalno į padangę nuplaukiančius debesis, 
Kai pažvelgt išsigandusi aukščio į apačią saugosi
Ir sakais prakaituojantis dreba jos lieknas liemuo,
Šaknimis jį kutena liekna pušaitė.

Jos šaknys, iš žemės išlindusios, palei akmenį raitosi.
Jas paslėpt ir sušildyti bando, 
Kai šalnos rytmečio kanda,
Prarastų jos skujų geltonų ir rudų skruzdėlynas.
O kodėl į padangę virš kalno atklydo tos skruzdėlės pačios nežino.

Kiti akmenys jau seniai žemyn nuriedėję pakalnėje guli.
Ir atrodo, kad gaili jie šito dėl to, kad viršūnėje liko jis vienišas.
O nuo kalno viršūnės matyt, kaip toli nusidriekęs peizažas,
Iš aiškaus taip ir didelio darosi mažas.
Ir tenai nebematomos tampa mėlynės, nei ką tik pražydusios pienės.

Kai debesys plaukia pro šalį ir neša kažkur kažkieno svajones,
Kurias išsvajotieji lenkia savu tikrumu ir grožiu,
Grumias ten ilgesys ir vienatvei pasmerkus kažką toluma,
O veide jo vis tiek kažkodėl dar rusena viltis.
Ir į tolumą gilią atodūsiai jo prasiskverbia ilgi.

O prie akmenio pilko pušaitė liekna,
Pasistiebus į dangų atodūsių aido atklydusio klausosi.
Nesupranta akmuo, kad gražiausia Dangaus dovana
Ji yra, kad su ja netamsi sutema, kai aplink dargana.

Ir nežino akmuo, kad naktis pasibaigia tenai kiekviena,
Kai dangus vėl aušros spalvomis šiltomis nudažytas rusena.
Bet pušaitė vis tiek šaknimis pakutena dažnai ten tą akmenį seną.
Ir neleidžia nukristi jam šaknys pušies, jį apraizgiusios,
Kai kaitina Saulė po samanas skruzdes pabėgioti pakvietus.
Ir kai kartais nuplauna jo šonus pravirkusio debesio lietūs.

21 11 2020
