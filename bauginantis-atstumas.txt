Bauginantis atstumas

Bauginantis atstumas skiria Dievą nuo žmonių,
Ir didelis jis iki mirksinčių danguj žvaigždžių.
Ir Saulė iš toli mums šypsos veidu maloniu.
Ir tu toli su daugeliu vilčių ir paslapčių.
Bet atskuba šviesos greičiu raminantis vaiskumas
Ir ne tokia baisi nakties tamsa ir jos šaltumas.

Ir kartais tik nakties viduryje pasiseka išgirsti,
Dvi plakančias toli, bet tokias seseriškas širdis.
Suprast, kad niekas kitas šitokių dviejų širdžių neturi.
Ir artimų tokių akių, kurios iš tolumos giliausios žiūri.

Mes turime rankas, kurias į vienas kitą norim tiesti.
Mes turim protą ir suprantame, kad esam viens kitam skirti,
Ir galime turėti tai, ką ne visi pasaulyje šiam turi,
Jei vienas kitą iš tikrųjų gerbsime ir nebijosime mylėti.

Mes galim padaryti taip, kad tas bauginantis atstumas,
Tarsi dangus, bešviečiančias jame žvaigždes, apglėbtų,
O mūsų akys, kaip tos žvaigždės, degtų ir žibėtų,
Tarsi žiedelių sveikinančių ryto Saulę nekaltumas.

15 06 2020
