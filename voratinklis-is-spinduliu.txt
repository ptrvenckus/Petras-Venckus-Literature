Voratinklis iš spindulių

Apie tavąjį grožį paukčiai giesmes giedos,
Apie gilumą, šviesą ir šilumą tavo akių,
Kai, anksti juos pabudinus, Saulė bučiuos,
Spinduliais jų sparnus apkabinusi.

Suvirpės medžių šakos ir švelniai sūpuos,
Tuos paukščius ir išdykusius spindulius tuos,
O per naktį sušalusi žemė džiaugsmingai alsuos,
Pasiilgusi jų nešamos šilumos ir šviesos.

Nors tik medžiai seni jų klausytųsi, 
Paukčiai savąją skambiąją giesmę giedos,
Ir šypsosis pasauliui pabundančiam rytas,
Nenorės, net akmuo samanotas miegot.

Spinduliai tarp šakelių ir lapų klajos,
O medžiai linguos paukščių giesmei į taktą,
Tas akmuo samanotas būt skraidantis pūkas svajos,
Prakaituodamas šaltą, bet spindinčią Saulėje rasą.

Kaip dangaus rytine šypsena, tavimi aš tikiu,
Kaip giesme, kurios nenustoja tie paukščiais giedoti,
Įsilipęs į medį, tarp lapų sėdėdamas, noriu sūpuotis,
Į voratinklį būti pagautas auksinių, linksmų spindulių.

05 06 2021
