Jokia kita

Jokia kita nėra tokia, kaip tu.
Esu nustebęs ir žaviuosi,
Kad žvilgsnis, toks protingas ir skaistus,
Akis tavąsias puošia.

Tave aš myliu iš tiesų.
Esi tokia, kurios negalima prarasti.
Rankas aš savo į tave tiesiu
Ir noriu su savim tave aš nusivesti.

Negali meilė mūs užgesti.
Aukštyn ji stiebiasi virš mūs širdžių.
Mes turime kiekvieną dieną švęsti.
Akim aš tai matau, ausim girdžiu.

Reikėjo man tavęs, bet tu buvai kažkur.
Ten vėjas pūtė, Saulė tą žinojo vietą,
Ir krito ten nuo medžių lapai pamažu.
Nuobodžiai laikrodis neliovėsi tiksėti.

Užpūst norėjo ugnį vėjas,
Kad ji nakty tamsioj nebeliepsnotų,
Ateit artyn galėtų žvėrys,
Priglust prie nuodėgulio ir miegoti.

Erelis numetė šakelę.
Ta vėjui pučiant suliepsnojo.
Rusenusi ugnis nusikvatojo.
Atskrido prie ugnies drugeliai.

Sutrikę atsitraukė žvėrys.
Veiduos tavuos žarijos žėri.

Esi kaip laužas tu šviesus.
Nustemba giedantys paukšteliai.
Citrinmedis vaisius rūgščius
Kretėdamas į viršų kelia.

Ugnis iš lėto surimtėja,   
Sušildo, nuramina vėją.

18 05 2020
