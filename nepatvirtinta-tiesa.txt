Nepatvirtinta tiesa

Užgimus meilė, žaidžia, šokinėja ji iš džiaugsmo, 
Bet neretai sukniubusi pravirksta tarsi vaikas,
Ir ji yra tokia, kuri pabūti kartais nori neužaugus.
Nors dieną ji trapi, prabilsta sapno gemėje giliausioje,
Įtikinamai taip, kad iškeliauja pasivaikščioti sapnų takais širdis, 
Kad išsiaiškintų, kokia yra tikroji to trapumo paslaptis ir paskirtis.

Negali meilė augt greičiau, nei nori ji pati,
Yra ji tarsi nepatvirtinta tiesa kukli ir santūri, baikšti, 
Daug žadanti, tarsi pirmoji ryto šypsena blanki,
Bet kartais galinti nedaug, tokia jautri, tokia trapi,
Kada taip pat bejėgis stebi ją ir laukia kol užaugs ji, laikas.

Kaip uogos neišsirpusios žaliuojančiame krūme, 
Pasislepia po lapais, nes dar ne laikas jas raškyt,
Pasislepia taip mylimoji, kažinkur visatos pakrašty,
Bet ji kaip uogos tos ranka pasiekiama, 
Iki visatos pakraščio ne tik sapne nebėr atstumo,
Ir žino vėl atgal sugrįžusi širdis, džiaugsmingai plakdama,
Jei meilė iš vaikystės pamažu išauga, bus tada jinai ilgai jauna.

12 07 2021
