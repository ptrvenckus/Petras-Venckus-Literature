Gyvačių išnaros


Gyvatės nušliaužia ir dingsta žolėse,
Jų margos išnaros ant tako lieka.
Po akmenim šaltais, pakrūmių vėsoje,
Pavargusios gyvatės miega.

O drąsūs Saulės spinduliai, karšti,
Nenori krūmuos slėptis,
Ant samanom apaugusių lakstyti akmenų,
Per žolę nenupjautą šokinėti. 

Pamato jie tave upelio vandenį,
Kai vandenin brendi, praskleisdama lelijų žiedus,
Panorsta pisiliest prie tavo veido,
Prasmukę pro blakstienas, gelmėse akių
Pradingsta jie tavųjų, nusileidę.

Gyvačių akys šaltos atsimerkia,
Nauja plona oda prabėga šiurpuliai.
Ne vien tiktai geltono smėlio dulkėmis, 
Ant kelio išnaros ten gulinčios apdulka,
Apkrinta jos ir žiedlapiais, šapais.
Bet tuo nesidomi šiandieną spinduliai,
Jie žavis tavo išplautais plaukais šlapiais.

O prie lelijų lapų glaudžias priekabos maurai.
Pro juos ten debesis ir Saulę žuvys stebi.
Ir plaukioja varlių ten pūstažanžių karkalai.
Ir plaukioja laukinių ančių ten būrelis. 

Linguoja pavėjui prie kelio žolės žalios.
Apsamanoję ilsis akmenys tenai pilki.
Ten virš vandens lelijos baltas galvas kelia.
Gyvačių išnaras tas išdžiovina spinduliai šilti.

Po akmenim gyvatės ilsis pasislėpusios.
O tu esi į Saulės dukrą panaši,
Auksiniais spinduliais tave apšvietusios. 
Tu apsinuoginus į šaltą vandenį brendi,
Nuspirdama maurus, prie kojų prisilietusisus,
Kurie ir vėl prie lapų vandenin pamirkusių prišlyja.

Žinau tai aš ir tu tai supranti, -
Ne tik lelijos baltos tavo grožio prisibijo,
Ne tik gyvatės slepias, išnaras senas palikusios, 
Ne vien tik antys su varlėm sutrikusios,
Ir ne tik žuvys lieka išsižiojusios.
Prie tavo kojų, apglėbtų vandens,
Ne vien maurai norėtų būti prisišliję,
Ir pro blakstienas, į akių gelmes panirę,
Ne vien tik spinduliai ilsėtis, pasislėpę ten.
Gyvačių išnaros ant kelio paliktos trūnija.
Ne vien tik jos, nors ir sutrikusios, dar nori pagyvent,
Bet nesislėpt kaip jos, pakrūmėse ir nejaukioj vėsoj akmens.

23 05 2020
