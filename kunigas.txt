Kunigas

Ir vėl štai Žemę apgaubė nakties šešėliai.
Vėl amžinybės akys -- žvaigždės-- žvelgia į mane.
Antgamtine kalba jos prakalba ir vėlei,
Dangum gyvent jos moko, bekeliaujantį Žeme,
Sukurti naują žmogų žvaigždės moko sename.

Nušvis aušra. ir vėl matysis paveikslėliai --
Ir Jėzaus perverta širdis, ir mylinčios Marijos akys.
Su paukščių choru sveikins naują dieną
Gėlių žiedai rasoti ir nenuoramos plaštakės,
Ir jėgos manosios, tarnauti tau atgiję,
Ir rankos, pasiruošusios palaiminti kiekvieną...
Tau degti noriu aš, lyg ant altoriaus žvakė!

KŪrenki sielą, Dieve, leisk liepsnoti.
Leisk visada tau melstis, dirbti ir aukotis.

