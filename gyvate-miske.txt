Gyvatė miške

Ruduo atkeliavo į mišką, raitas ant vėjo,
Naktimis ten lietus savo ašaras liejo.
Vėjas skraidė ir barstė spalvotus lapus.
Virto šakos nulaužtos pamažu į šapus.

Visa tai ten gyvatė sunerimus stebėjo,
Nes nemėgo lietaus ji, vandens nemylėjo.
Jai patiko kaitra ir giedra, ir tyla,
Kurioje Saulę stebintys paukščiai čiulbėjo.

Jai patiko garuojanti ryto migla,
Ir sausėjančios samanos meiliai kvepėjo.
Nepatiko jai žemė drėgna ir šalta,
Nors nakties jos medžioklėms reikėjo.

O labiausiai baugino žiema ją balta.
Pranašavo ją aimanos vėjo.
Reiks urve jai nuo šalčio slapstytis,
Ilgą laiką reiks tamsą matyti.

Ruduo atkeliavo į mišką, raitas ant vėjo,
Grybai džiaugėsi putlūs ir gražūs.
Nesuprato jie nieko ir buvo jie drąsūs.
Jų gyvenimą trumpą gyvatė stebėjo.

24 03 2020
