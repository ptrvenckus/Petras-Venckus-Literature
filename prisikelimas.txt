Prisikėlimas

Amoralus karalius valdė Dievo išrinktąją tautą,
Kuri atrodė pavargusi ir palaužta.
Sukilėliai gaminosi kardus iš nekokybiškos rūdos,
Išlydytos ant nepakankamai karštos ugnies,
Ir jais mūrus norėjo okupantų užkapoti. 
O pranašas, didžiausias iš visų,
Maitinosi skėriais ir medumi,
Ir mokė Atpirkėjui kelią ruošti,
Kuris išdegins viską Dievo Dvasios ugnimi.

Istorijos prasmės, tikrovės tos, kurioj gyvena,
Ir laikmečio svarbos žmonių daug nesuprato,
Ir ne visi skubėjo krikštytis Jordano vandeny,
Ir ne visi skubėjo pranašo skelbtos tiesos išmokti.

Karaliaus rūmų rūsio grindinys krauju šventu sudrėko,
Gyvybe už aistringą šokį buvo sumokėta,
Gyvybe pranašo didžiausio iš visų,
Kad eitų žmonės mokytoju sekt nauju,
Kurs niekad nebealkt ir nebetrokšt mokins,
Bet perrūgusiu bus pagirdytas vynu,
Kai jam ant kryžiaus reiks kentėti.

Nėra taip lengva mirtį nugalėti,
Nėra taip paprasta kvailiams išaiškint tiesą.
Nėra taip paprasta rūsy kentėti,
Kai karalaitė stebina šokiu per puotą,
Actu drėkinti lūpas, tariančias kodėl, 
Palikti reikia tuos kurie išdryso,
Ateiti ir prie kryžiaus paklūpėti,
Ir pamatyt, kad iki galo gyvenu,
Ir pamatyti, kad nebėr mirties,
O kelias į gyvenimą ja grįstas.

10 04 2020
