Esi tokia graži

Kai meilė pasirodo tavo akyse, 
Kai tu šypsaisi, bet lieki rimta,
Esi tokia graži tada, tokia šviesi visa,
Lyg iš paveikslo stebuklingo išimta.
Man daros nejauku ir net baugu truputį,-
Paveikslų šitokių nėra ir jų negali būti.

Bet į manas akis liepsnelė įsiplieskia,
O liūdesys ir abejonės jas palieka.
Aš aiškiai suvokiu blaiviam apsvaigime,
Reikėjo man tavęs ir tu gimei,
Ir jeigu nepakaktų mums ko nors truputį,
Negali niekaip mudviem vienas kito trūkti.


Esi tu Dievo dovana, gal per brangi truputį, 
Bet noriu aš priimt tave nesibauginti.
Paveikslų šitokių nėra ir jų negali būti,
Bet tu esi ir tavo tikros akys spindi,
Ir tu esi tokia graži, tokia šviesi visa,
Neabejotina ir nepaneigiama tikrove pagrįsta. 

09 08 2020



