Gražiausias slėnis

Aš nežinojau iki šiol, kur tas gražiausias slėnis,
Kuriam gražiausios gėlės žydi ir naktis
Apšviečia gražiausia mėnesiena.
Aš nežinojau, kad yra kažkur ne tiktai prarastasis rojus,
Ir, kad sapnuoti galima ne tik užmerkusiam blakstienas,
Man buvo dar ne iki galo atsiskleidus paslaptis.

Aš nežinojau dar, kad tai, kas šitaip artima, dažnai yra toli,
Kad žydi slėniuose beveik nepasiekiamuose kalnų gražiausios gėlės.
Kad slepiasi miškuos kažkokiuose gražiausios vietos,
Kur paukščiai nematyti niekada žvėreliams gieda,
Ir niekur tokia oro gaivuma kvėpuoti negali,
Kurį pušų skujai filtruoja ir drėgnos samanėlės.

O buvo slėnis šitas paslėptas ilgai taip gelmėse tavų akių.
Bet aš to nežinojau ir tolimas žvaigždes dangaus stebėjau,
Ir debesis, praplaukiančius pro šalį, kantriai skaičiavau,
Ir dobilų aš keturlapių pievose ieškojau prie užžėlusių takų.
Aš tuo, kad laimę jie atnešti gali abejojau ir galiausiai patikėjau,
Kad nepavyks man nieko naujo jau surast, kad aš pavėlavau.

Ir pamačiau tada tave. Tada aš supratau, kad tu esi tas slėnis,
Ant tavo rankų aprašytas ir tavam veide taip pat ir man priklausantis rytojus,
O tavo žvilgsnio gelmėje pasislėpė dangaus žvaigždynas, 
Kurį stebėdamas aš supratau, kad niekada jau nebebūsiu vienas,
Tu būsi čia, šioj Žemėje, man dovanotas šitaip netikėtai rojus,
Kurio negali jokios tolumos paslėpti, joks paniuręs debesynas.

04 02 2021
