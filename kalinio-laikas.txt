Kalinio laikas

Pakeliui į Damaską, jis buvo dar Saulius.
Ir manė, kad Jėzus, skelbėjas apgaulės.
Bet apakintas veido Mesijo, kaip degančios Saulės,
Ant įkaitusio smėlio nuo žirgo nukrito.
Ir jam atsivėrė tikrovė lig šiol nematyta.
Ir jam prasidėjo ne Žemės, bet Viešpaties kalinio laikas.
Dykumoj kartais kelias prasideda, kartais ir baigiasi.

Sutrenkta jo galva ir skaudančios akys į tamsą nugrimzta.
Bet tada mažo ūgio, bet didis apaštalas, gimsta.
Jis vadinasi Paulius, ir lydi Apvaizda jo žingsnius,
Ten kur jis apsilanko pasikeičia viskas aplinkui.

Kartais kalinio laisvė tikra.
Kartais meilė tokia, kuri nesibaigia.
Nors iš laužo iššokus gyvatė įkanda,
Saloje, po kelionės per audrą,
Mirtini nesuveikia nuodai. Išsigandę
Ir panirę į neviltį tikinčiais tampa.
Pažiūrėt į tikrovę nebijo jie žiaurią.
Į narvus suvarytųjų giesmės skamba,
Kai išalkę liūtai jiems kanda.

Nuo palangės nukritęs pravirksta ant grindinio leisgyvis vaikas,
Bet ne jam dar bėgimas baigtas,
Ir ne tiems, kam pasibaigia žemiškas laikas,
Su tikėjimu ir viltimi pakeltom akimis
Ir su mylinčia meile tikra širdimi.
Juos Dangus prasivėręs sutinka ir Viešpats, sakydamas sveikas,
Tau pasibaigė Žemėje skirtas tau ištremto kalinio laikas.

Net kalėjimuos laisvė visiems nesibaigia,
O kartais sukaustę kalinius pančiai nukrinta,
Ir šviesa per pravertas duris nušvinta.
Kartais būna prasmingas tas kalinio laikas,
Nes grūdas turi nukristi į žemę ir mirti,
Kad po to tik išdygtų kviečiai ir jų vaisiai.
O kartais įkalina žmogų Viešpats ir laisvė.

06 12 2020
