Kai šaltas ledas lūžta

Už visa tai, ką aš turiu ar neturiu, dėkoju Dievui.
O ypač jam dėkingas aš esu už tai, kad jis tave sukūrė.
Pavasario žiedai gležni vėsioj pražysta pievoj,
O skruzdėlė maža ropoja prie akmens. 
Ir plaukia sliekas nukraujavęs virš vandens,
Kurį praėjusi naktis iš debesies išliejo.
O buvo tai viena iš tų naktų,
Kai artimesnė man daraisi ir brangesnė tu.

Kai tavo vardą aš tariu,
Su toluma dangaus tavasis žvilgsnis susilieja,
Nuščiūva vėjas, greitai skriejęs,
Kalnų viršūnės nusilenkia apsnigtų,
Ir Saulės spindulėlis susigūžta,
Šaltam lede atsispindėjęs,
O šaltas ledas lūžta.

Tau viską noriu, ką turiu, aš atiduoti,
Ir visa tai, ką galim tik sapnuoti,
Dainas visų poetų ir tautų,
Su tavimi man noris sudainuoti,
Pakalbinti visus vabaliukus iš gintarų,
Kai bus sunku pratarti žodį.
Saulėlydžiuose dviese kai paskęsim,
Kai pasinersime į prieblandą mes vakarų,
Visas žvaigždes dangaus skliautų
Kartu su mėnuliu tau noriu dovanoti.

Aš laukiu tų ateinančių dienų,
Kai žvilgsnyje tavų gerų akių paskęsiu,
Ir negailėsim viens kitam mes bučinių,
Suprasi tu, kad prie manęs glaudiesi,
ir tau smagu, kai aš tave apkabinu,
ir realybėj, o ne sumaišty sapnų,
Aš, lyg iš gintaro ištirpusio išskriesiu,
Ant vabalo, užkonservuoto ten sparnų.

Kai vyturiai čiulbės melodijas rytų,
Ką nori plakanti širdis krūtinėj pasakyt,
Suprasti sugebėsi ir išgirsti tu,
O aš priglaust tave ir prie širdies laikyt,
Matyt, kaip Saulės spindulėlis susigūžta,
Kai šaltas ledas lūžta.

27 04 2020
 
