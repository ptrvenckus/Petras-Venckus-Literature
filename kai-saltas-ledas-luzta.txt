Kai šaltas ledas lūžta

Ne taip svarbu, ką aš turiu ar neturiu,
Už visa tai vis tiek brangesnė tu.
Kai vardą tavo aš tariu,
Nuščiūva vėjas, greitai skriejęs,
Kalnų viršūnės nusilenkia apsnigtų,
Ir Saulės spindulėlis susigūžta,
Šaltam lede atsispindėjęs,
O šaltas ledas lūžta.

Tau viską, ką turiu, aš atiduosiu,
Ir viską ko aš neturiu,
Visas viršukalnes kalnų,
Visus medžius, visas gėles,
Dainas visų poetų ir tautų,
Visus vabaliukus iš gintarų,
Balionus, kabančius ant aitvarų, 
Visas žvaigždes dangaus skliautų.

O jei nebus jau nieko, ką galėčiau duoti,
Tavų gerų akių aš žvilgsnyje paskęsiu,
Ir bus gana mums mūsų bučinių,
Kad turime viens kitą to užteks mums.
Ramus aš liksiu, nieko nebijosiu,
Nes būsi tu šalia, nes tu šalia kvėpuosi.

Tavas akis galėsiu kontempliuoti.
Tavas rankas, pirštus visus bučiuoti.
Tave atmerktomis akim sapnuoti.
Ir Dievui už tave dėkoti.
Ir nepabaigt svajoti.

Tikėti ir mylėt mane įkvėpsi tu,
Ir neišdrįsti niekad niekam pasiduoti,
Nes šitiek daug mums Dievas nori duoti.
O tu galėjai visa tai suvokti.
Ką nori plakanti širdis krūtinėj pasakyt,
Suprasti sugebėjai ir išgirsti tu,
O aš priglaust tave ir prie širdies laikyt,
Matyt, kaip Saulės spindulėlis susigūžta,
Kai šaltas ledas lūžta.

18 04 2020
