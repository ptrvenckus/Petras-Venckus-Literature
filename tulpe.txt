Tulpė

Darželyje pražydo tulpė --
Raudongalvė, žaliasparnė gulbė,
Lapų žaliabangiam ežere.

Aš sakau jai: Tulpe, mea culpa.
Kaltas aš, kad pamirštu -- kaip gulbė
Plaukt šios žemės vandeniu turiu.

Darželyje pražydo tulpė.
Jai gerai, kad gavo tiek mažai --
Sužavėt neteisų ir jo mea culpa
Išklausyt,
Karališkai, kaip gulbė,
Palinguoti galva išdidžia.

Aš žiūriu į tulpę pavydžiai.
Ir kartoju: Tulpe,
Mea culpa.
