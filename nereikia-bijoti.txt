Nereikia bijoti

Tu turėtum visad atsimint ir žinoti,
Kad nereikia tau nieko bijoti.
Kas man būsi - žmona, mergina ar tik draugė gera,
Tu liksi vis tiek visada mylimoji mana.

Nuo dangaus nuraškytas priglaus gelmėse savose tavo žvilgsnis žvaigždes,
Kad tenai tarsi deimantai jos sužvilgėtų.
Laiko joms suskaičiuoti tur būt niekada neužteks,
Per Velykas skaičiuosiu aš jas, ir skaičiuodamas lauksiu Kalėdų.
 
Kai aplinkui taip šalta, ne šaltos yra tavo akys.
Kai nuo šalčio snaigės sužvilga lyg perlai šalti,
Kas, išskyrus mane, tai suprasti galėtų ir tai sužinoti,
Kad gali man paskendusį dangų akių deimantinių gelmėj dovanoti,
Jei suprast sugebėsi, kad nieko nereikia bijoti,
Jei suprasi, kad kartais ir snaigės moka liepsnoti.

Kai už lango prašvinta dar vienas Kalėdinis rytas, 
Ir nubėga kažkur nebaigti susapnuoti sapnai paskutiniai, 
Aš kas kart vis labiau suprantu, kad visi pabudimai, 
Visos dienos mane pasitinka su tariamu tavo vardu.
Nors atrodo, kad viskas tvarkoj su protu,
Bet klajoja jisai, kažinkur pasiklydęs,
Tarp naktų po dangum bežvaigždžiu,
Tarp dienų, kurios nesaulėtos.

Tu žiūri į mane, tarsi Šiaurės Pašvaistė man kelią apšvietusi,
Taip, kaip to nemokėtų net žvaigždės dangaus.
Taip ilgai aš ieškojau tavęs, lyg vienintelio perlo brangaus,
O dabar tu esi prie manosios širdies prisilietusi.
Raminu aš tave, kad nereikia mums nieko bijoti,
Bet bijau kažkodėl aš kvėpuoti,
Kad kvėpavimo to nepabūgtų palietusi širdį ranka.

25 12 2020
