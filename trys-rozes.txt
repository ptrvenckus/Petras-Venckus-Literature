Trys rožės

Trys rožės, pamerktos į vazą, tyli.
Yra jau nebegyvos jos, bet tebežydi,
Gaivinamos cukrum pasaldinto vandens.
Ant jų nukrinta ašaros sūrus lašelis mažas.
Jos stalo kampą prieblandoje puošia,
Ir nesimato ten už jų besėdinčio manęs.

Negyvas jų, bet iškalbingas grožis
Prabyla kartais tyliai mums patiems,
Nors mes norėtume, kad jis kalbėtų tiems, 
Ką mylime. Bet ne visad supranta šitą rožės.

Balta, raudona, rožinė žiedų spalva,
Ir lapų aplink juos kompanija žalia,
Paslėpti bando ilgus ir spygliuotus kotus.
Ilgai maitino Žemė ir lietus su Saule puošė,
Vanduo gaivino tas gėles, kol puokšte
Jos tapo, kad galėtų būt padovanotos,
Kad būtų tau šią dieną atiduotos.

Paskendo prieblandoje puokštė rožių.
O skirtos jos ne prieblandai papuošti.
Bet net ir prieblandoje akys kartais moka,
Šviesos spindulėliu mažyčiu pasiguosti.

Net ir nedovanotos puokštės kartais kvepia.
Jas galima pakelt ir glausti prie krūtinės.
O jeigu jų spygliai į ją įsminga,
Tegu žaizdelė būna ta atsitiktinė,
Ir kreipti dėmesį į ją tebūna neprasminga,
Te rožių lapai kraujo lašą slepia.

Tepriverčia ta puokštė nekaltai graži,
Nusišypsoti ašarotą veidą, net ir nusijuokti, 
Suprasti, kad gyvenimas gal būt labiausiai puošiasi,
Gėlėm, kurias norėjome, bet dar nesugebėjom dovanoti.

Negyvas jų, bet iškalbingas grožis
Prabyla kartais tyliai mums patiems,
Nors mes norėtume, kad jis kalbėtų tiems, 
Ką mylime. Bet ne visad supranta šitą rožės.

17 09 2020

