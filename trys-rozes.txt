Trys rožės

Trys rožės pamerktos į vazą.
Negyvos jos, bet tebežydi,
Gaivinamos cukrum pasaldinto vandens.
Ant jų nukrinta ašaros sūrus lašelis mažas.
Jos stalo kampą prieblandoje puošia,
Ir nesimato ten už jų besėdinčio manęs.

Negyvas jų, bet iškalbingas grožis.
Lietus ir Saulė, Žemė, vėjas puošė,
Vanduo gaivino tas gėles, kol puokšte
Jos tapo, kad galėtų būt padovanotos,
Kad žmogui mylimam galėtų būti atiduotos.

Paskendo prieblandoje puokštė rožių.
O skirtos jos ne prieblandai papuošti.
Bet prieblandoje akys kartais moka,
Šviesos spindulėliu mažyčiu pasiguosti.

Net ir nedovanotos puokštės kvepia.
Jas galima pakelt ir glausti prie krūtinės.
O jeigu jos į ją spygliais įsminga,
Žaliuojantys dar lapai kraują slepia.

Ir priverčia ta puokštė nekaltai graži,
Nors ir su ašarotu veidu nusijuokti, 
Gyvenimas gal būt labiausiai puošiasi,
Gėlėm, kurių nesugebėjom dovanoti.

16 09 2020
