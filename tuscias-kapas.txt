Tuščias kapas

Paguldėme Jėzų į kapą,
Ne jį, o jo mirusį kūną.
Ir galim miegoti ramiai,
Nes rūmai mūsų namai,
Viltis mumyse nerusens,
Mes džiaugiamės tuo, kas gauta,
Nors gal ir nėra užtarnauta,
Gražiais namais ir stalais apkrautais,
Ir tuo ką atneš dar tarnai.

Čia valgomas maistas gardus,
Čia muzika skamba linksma,
Čia džiugina šokiai svečius.
Nežinom mes nieko daugiau,
Ir nieko nenorim žinoti.
Nejaudina mūsų pamokslai nuo kalno,
Ligoniai kelti ant stogų,
Nei gražios, bet nuošalios vietos,
Audra ežere ar Jordano vanduo,
Nenorim ten eiti ir būti.
Nenorim tikėt ir svajoti.

Išgiję ligoniai ne mūsų draugai,
Ėjimas ne mums virš vandens,
Kurs valtį blaško per audrą.
Kitaip išaiškintos tiesos,
Kitokius žmones paguos. 
O užristą akmenį saugo
Imperijos Romos kariai.

Bet rytas atėjo, kažkas negerai,
Nes viską planavom ne taip,
Sargybiniai dreba, nes bijo bausmės,
Ir mums neramu, nejauku ant širdies,
Turėjo juk viskas būti kitaip,
Blogiau, jei pabūt atvirais,
Norėjome jį uždaryti į kapą,
Bet jo tam kape nebėra.

11 04 2020
