Boružėlė ant smilgos

Supa vėjas boružėlę, prisiglaudusią prie smilgos.
O dangus iš skaisčiai mėlyno pavirto pilkas.
Dar aplinkui supas kelios kitos smilgos ilgos.
Ir voratinkliai suplyšę, tarsi plonas šilkas.

Iš kažkur atskriejo baltas pienės pūkas.
Ir voratinklyje su muse negyva supas.
Alkaniems vorams medžioklėn eit nekyla ūpas,
Kai aplink supykęs, šaltas vėjas ūkia.

Be nereikia tingumu vorų per greitai patikėti.
Tie vorai gal būt ir boružėlės gali panorėti,
Jei bandytų ji pro jų tinklus praskrieti.

O upelis skuba plukėm ir maurais apžėlęs,
Žydi ten žiedais mažyčiai kažinkokios gėlės,
Jo dugnu vingiuoja plaukiančios žuvies šešėlis.
Ir žuvis ta gal norėtų raudonsparnės boružėlės.

Tarsi anglys ugnyje juodi taškai ant boružėlės kūno dega.
Jų ne daug ir suskaičiuot juos nesunku. O upė teka.
Su negyva nendre ir su kietu akmeniu vanduo ten šneka.

Lenktyniauti nori su lelijomis baltom vandens tyrumas,
Tad su besisunkiančiu dumblu iš po pakrantės plukių grumias,
Ir paslėpti bando jį jis po maurais ir po pakrantės krūmais.
Kietus akmenis šlifuoja to praplaukiančio vandens kantrumas.

Raudonsparnės boružėlės vėjo šaltas atkaklumas nepalaužia.
Dar tvirčiau prie smilgos ji laibos tos prisiglaudžia. 
Apsisaugot padeda jai nendrė negyva, susenęs pienės lapas,
Po kurio trapia pastoge ji nuo vėjo pikto slepias.

O tada nuo Saulės atkeliavęs spindulys įšoka upėn šiltas.
Užsirūstinęs dangus ir vėl atrodo darosi ne toks ir pilkas.
Nuskubėjęs kažinkur palieka vėjas pailsėt ramiai tas ilgas smilgas.
Nuveda ant seno pienės lapo tą pavargusią, išgąsdintą boružę smilgos tiltas.

31 01 2021
