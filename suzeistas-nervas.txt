Sužeistas nervas

Pasveikina mane ir ima nuobodžiai kalbėti nervas,
Kuris man primena save, kada už lango ruošias lyti.
Pagąsdint nori jis mane ir pasakyti,
Kad laikas ir erdvė mus saisto tarsi narvas
Ir mes kentėti, ne tik džiaugtis esame į narvą šitą uždaryti.

Nedaug tam nervui vietos stuburo slankstely,
Jisai per silpnas kaulą kietą perskelti
Ir išsiveržt iš jį uždariusio kalėjimo negali.
Kovos tarp nervo ir tarp kaulo skausmo persmelkti,
Receptoriai pagalbos siunčia signalus.
Gyvenimas atrodo nebegali būti normalus.

Kam patikėti dejones ir kur ieškot pagalbos?
Gal būt vanduo padėti gali šaltas,
O gal valia pakilti ir nepaisant skausmo eiti,
O gal tikėjimas nekaltas,
Kad net ir šitas skausmas, kažkada turės praeiti?

Ilgai ir atkakliai man kalba mažas nervas.
Jis skausmo tuos jautrius receptorius užgrūdina.
Ir pasiryžtu aš kovot, kad negalėtų uždaryt manęs savy joks narvas,
O pokalbis su nervu tuo mane baugina, bet neliūdina.

03 02 2021
