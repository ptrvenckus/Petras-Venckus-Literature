Meškos sapnas

Meška riaumoja mindydama sniegą,
Per jį į nematytą priekį bėga,
Nedrįsta niekas prisiartinti.
O kai įlindusi urvan užmiega,
Nebeįdomi ji niekam lieka, 
Ten riogsanti ir knarkianti.

Pūga pustyti ima sniegą baltą.
Šokdint ji nepaliauja vėją šaltą.
Bet neįkaista jos širdis.
Bemiegant meškai eina laikas.
Ją supa vis blogesnis tvaikas.
Kokia to tvaiko paskirtis?

Meška sapnuoja savo pėdas,
Jomis jos kelias pažymėtas.
Nors ir uždengs jas naujas sniegas,
Jos bus gėlių žiedais apsėtos,
Kai dienos bus labiau saulėtos,
Kai pasibaigs tas ilgas miegas.

03 05 2020
