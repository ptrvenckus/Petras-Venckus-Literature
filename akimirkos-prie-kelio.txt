Akimirkos prie kelio

Palieka ši akimirka praeityje,
Palieka pakely dulkėtame rymoti,
Ir gal ranka nedrąsiai pamojuoti,
Nusinešančiam su savim ją širdyje.

Kas vieną kartą buvo - lieka,
Ir nuskamba tai kartais dainoje,
Kai ašara karšta per skruostą rieda,
Arba tik tyliame atodūsyje giliame.

Palieka viskas kas skaudu ir kas gražu pakelyje.
Nuplauna ilgesys ir gailestis tai ašarotam lietuje,
Kad kelio dulkėmis prisiminimai tie neapdulkėtų,
Ir krenta tas lietus ant paliktų ten pėdų.

Pravirksta pakeleivis pasiklydęs kelyje.
Norėtų grįžt atgal į lyjantį ten lietų,
Bet pasuka pirmyn, kad dainą jo girdėtų
Akimirkos jo laukiančios kažkur ateityje.

13 07 2021
