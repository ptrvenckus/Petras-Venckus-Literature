Mano moteris

Tu ir šiandien dar nesi šalia manęs,
Baigia jau lynot ir prisiverkus iki soties dargana,
Slepia liūdną veidą drėgname delne,  
Slepiasi už mažo, balto debesies,
Nes sugėdina ją Saulės šypsena,
Suspindėjusi kampe pilkos akies.

Kai snūduriuot padangė palinksmėjus ima 
Ir pamiškė aptingus tildo savo čiulbančius paukščius.
Tyla bauginanti ir nejauki pakeičia jų skambias sutartines.
Aš, kaip sulijęs ir sušalęs vilkas, išlendu baugštus.
Išsliūkinęs iš irštvos tamsiame ir atokiam brūzgyne,
Jis stebi virš palaukės mirksinčias žvaigždes vakarines.
O aš nemoku ir nenoriu apsimest,
kad įsipainiojęs taip pat esu į kažin kokį raizgalyną,
Kurio tamsa mane kankina,
Bet aš manau, kad tu iš jo gali mane išvest,
Tik reikia sugebėt išlaukt, iškęst.

Kai vilkas ilgesingai staugia, stebi jis žvaigždes,
O vėjas skrisdamas pro šalį kaukia,
Gal būt jis mano, kad niekas jo nelaukia.
Aplijusio jis vilko kailį šiaušia,
Bet atgaivintas vėjo jis kažkur nubėga,
O vėjas tas sustoja ir nusiraminęs lieka.
Ir ruošias pasibaigt naktis ilgiausia.

Tu - mano moteris. Tu Saulės išraiškinga šypsena.
Tu spindulys smalsus, aplankęs čiulbantį paukštelį.
Tu staugiančio atskriejęs, nuraminti vilko vėjas.
Iš darganos akies iškritęs ašaros karštos lašelis,
Kaip deimantas tyriausias, suspindėjai,
Ne vien nakties atneštame, beprasmiame sapne,
Tikrovėje, kuri vadinas meile, džiugini mane.

20 06 2020
