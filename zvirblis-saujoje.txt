Žvirblis saujoje

Pagautas į rankas ties jauja,
Suspurda žvirblis saujoje.
Taip gera buvo šokinėti,
Ir trupinius atiminėti,
Iš žiopsančių lėtų balandžių.

Sunku tam žvirbliui saujoje,
Žmogum jisai nepasikliauja,
Tarp pirštų jaučias lyg tarp pančių,
Jo akys laisvės kaulija,
Nors ir ne daug jos šiam pasaulyje.

Žiūrėdama į šiaurę,
Meška riaumoja girioje,
Visi meškos tos bijo,
O ji tolyn keliauja.
Vaitoja vėjas gailiai, 
Lietus skalauja kailį,
O vėjas jį sušiaušia. 
Aplink ramybė tvyroja,
Kol ji ką nors sulaužo. 
O žvirblis spurda saujoje,
Spurdėt jam pirštai varžo.

Slepies tu mano širdyje,
O ta širdis - kristalas,
Kaip ašara tyra,
Iškritus ir sušalusi.
Jei nori ją sušildyt,
Ji bus kaip okeanas,
Pražys ji tarsi pieva,
Kur grakščios stirnos ganosi.

Riaumojant meškai girioje,
Ją stebi eglės kelios,
Ir mano akys žalios,
Plačiai atmerktos.
Esi manam akiraty,
Kaip laisvas žvirblis.
Esi tu paukštė spurdanti.
Taviems kerams ir burtams
Nenoriu atsispirti.

Nesu meška aš girioje,
Nesi tu žvirblis saujoje.
Lyg uogos raustam saulėje,
Aplink visi nutyla.
Jei tu kažkur nueitum,
Už vingio kelyje,
Jei tau jauku nebūtų
Kūrentis manyje,
Tos akys žalios verktų.
Liūdėtų stirnos.

03 05 2020
