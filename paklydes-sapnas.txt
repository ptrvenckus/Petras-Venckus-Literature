Paklydęs sapnas

Pataluose ant debesų dar Saulė lepinas,
Kai vyturys rytinei giesmei žioja snapą.
Aš, pasislėpti bandantį, dar gaudau sapną,
Ir susapnuoti jį dar kartą noras apima.

Bet kažin kur pradingsta snaudulys,
O veidą nedrąsus kutena spindulys.
Jį koja pakrebenti bando vieversys,
Bet ją aptaško ašaromis debesis.

Krūtinėj vyturio suspurda jaudulys,
Žiedeliai prasiskleidę tuoj sulis.
Ant medžio atsitūpęs, gailai verkia jis,
Nepastebėdamas, kad baigėsi naktis.

O debesio paguost nenori niekas,
Kai Saulė jį pravirkusį palieka,
Ir nužingsniuoja mėlynais dangaus takais,
Gėrėdamasi Žemės aplašėjusiais laukais.

O aš trinu apsimiegojusias akis
Ir laukiu, ką tas vyturys dar pasakys.
Sode garuoja lapai ir žiedai suglebę,
Ir mano sapną, ten paklydusį, jie slepia.

06 06 2020
