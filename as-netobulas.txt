Aš netobulas

Negaliu pas tave atskristi,
Kaip drugeliai, bitės ir paukščiai.
Negaliu pro langą išvysti,
Taip kaip Saulė, kai rytas aušta.

Nežinau, ar galiu norėti,
Kad tikrove taptų troškimai.
Nežinau, kaip galiu kalbėti, 
Kai žodžius tyla užrakina.

Bet ar gali draust kas tikėti,
Nors gal ir atrodo kiek kvaila,
Kad netobulas siektų mylėti
Panašia į tobulą meile?

Aš netobulas, skristi nemoku,
Negaliu giedoti kaip paukščiai.
Tolimi man ir Saulės aukščiai.
Ir sunku man būti kitokiu.

Bet stiprėja ir auga tikėjimas,
Kad mokėsim elgtis su laisve,
Ir pas vienas kitą ateisim,
Tarsi supamos šakos vėjy mes.

O laisvė pakelia tave sparnais.
Kažkur tu nuskrendi su ja tenai.
Bet net kai ji į tolį nuplasnoja,
Esi tokia graži, kai ja kvėpuoji.

Kai netobulo tikras tikėjimas,
Net ir paukščių prityla čiulbėjimas.
Kai kvėpuojama laisve tikra,
Net ir Saulė, ir ta susigėsta tyra.

06 09 2020
