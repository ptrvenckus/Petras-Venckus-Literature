Elektrinės skruzdėlės

Kai perkūnijos akmenis skaldė pikta elektrinė galia,
O žaibai skrodė verkiantį dangų ir ąžuolus trankė,
Nusiminusiam žmogui besimeldžiant, vėjas pravirko šalia,
Elektrinės skrudės išgirdo joms tariamą Dievo - užtenka.

Elektrinės skruzdėlės klausė, kaip skamba mano malda.
Dievas, tyliai ir kantriai palaukęs, nusprendė,
Kad savivalei skausmo siautėt turi būti gana,
Ir ištarė jis - teprasideda pergalės šventė.

Išgijo nugara Dievo pirštu paliesta.
Nuėjo ilsėtis nurimęs nervas ilgam.
Suvirpėjo iš džiaugsmo atgyjanti koja silpna,
Vaikščiot drąsiai, be baimės jokios pakviesta.

Ir išnyko kažkur taip ilgai neužgijus žaizda.
Ten gyvenusios skruzdės laukinės per koją nubėgo,
Ir kažkur nuropojo, o jų nešama elektra,
Pakutenusi padą apmirusį, koją prikėlė iš miego.

31 03 2021
