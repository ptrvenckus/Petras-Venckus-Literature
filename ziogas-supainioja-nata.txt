Žiogas supainioja natą

Rūtos ir mėtos kukliai atrodo,
Bet visas gėlynas kvepia jomis.
Pavėsy obels, žvaigždes naktimis
Stebi alyvos krūmo vienatvė.

Putino balto tuščia puikybė
Varnas juodas ir varles apakina.
Žvirbliai mažiukai per ežią striksi, 
Vabalą storą surastą gąsdina.

Tulpės, bijūnai, gvazdikai, lelijos
Rožių draugystės privengia.
Medinio namo kampus apsiviję
Vijokliai ant stogo užžengia.

Žalių agrąstų spygliai tvirti,
Lapuos paskęsta jų žalsvos uogos.
Vieni raudoni, juodi kiti
Serbentai sirpstantys juokias.

Atskridęs gandras varlę pagauna,
Smagiai pietavusią braškėse.
Aukštai pakyla su ja į padangę,
Už kojos laikydamas, nešasi.

Už šulinio seno dilgėlės želia.
Ant žvyro ropoja sliekas.
Geltonos pienės mažo žiedelio
Žvyre nepamato niekas.

Tarp našlaitėlių pritūpęs žiogas
Groja nakties serenadą.
Gandrą ir varlę uždengia stogas.
Žiogas supainioja natą.

30 05 2020
