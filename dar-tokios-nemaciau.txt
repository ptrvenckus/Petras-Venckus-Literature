Dar tokios nemačiau

Aš tavęs dar tokios niekada nemačiau.
Pasirodyk dar kartą, prieik arčiau.
Paklausyk, ką sakysiu ir būk drąsi.
Ar žinai, kad stebuklas tu didis esi:

Ne beviltiškai sergančio meile fantazija,
Ne šalta, tik gražai nušlifuota poezija,
Ne idėjos beprasmės į galvą invazija,
Ne miela, bet sunki įgyvendinti vizija?

Prieš šią dieną nublanksta gražiausi šventadieniai,
Nusilenkia prieš ją ir pirmadieniai, ir antradieniai,
Tu atrodai baugšti, 
Kaip pelė besiprausiančiam letenas katinui,
Bet esi iš tikrųjų drąsi.

Iš aukštos tolumos tu man gelbstinčią ranką tiesi,
Ir su toluma ta apgaubta prie manęs tu bandai priartėti.
Tu įkopt pas tave net ir į Everestą galėtum paskatinti,
O viršūnė aukšta, bet niūri tą akimirką taptų šviesi.

Ir tur būt neįmanoma niekad atspėti, 
Kuo norėtum mane ten nustebinti,
Kas slypėtų tavajam veide nekaltam,
Pučiant vėjui šaltam, 
Spindint sniegui baltam, 
Kuo panortum mane tu palepinti.

Aš tavęs dar tokios niekada nemačiau.
Pasirodyk dar kartą, prieik arčiau.
Paklausyk, ką sakysiu ir būk drąsi.
Ir suprast nepabūg, kad stebuklas esi.

Nusilenkia tau mano fantazija,
Atsidūsta nuolankiai poezija.
Tu esi įsiveržus į širdį invazija.
Dėl tavęs realybė kovoja su vizija.

18 01 2021
