Tyra

Gal būt tu to dar nežinai, bet taip yra, -
Tu atėjai ne šiaip sau Žemėje gyventi.
Tu atėjai man pakalbėti apie tai, kas šventa,
Ir tau ne šiaip sau duotas vardas, reiškiantis tyra.

Tu atėjai tiesiu keliu į pačią širdį,
Ir suvirpėjus paskelbė ji, kad numirti,
Nėra gerai, kol dar nespėjom iš tiesų gyventi.
Nereikia abejoti taip yra, -
Ne šiaip sau vadiniesi tu tyra,
O aš apie tave galvoju vakare,
Kada už lango ima temti.

Mirgėti žvaigždės nesiliauja,
Jos tolimais dangaus takais keliauja.
Suspindi tavo veidas mano akyse,
O tavose dangaus žvaigždių šviesa.

Mums prakalba mūs sąžinių švara,
Ir besiveržianti iš mūs akių tiesa,
Kad turi teisę kraujas gyslomis sruventi,
Kad mūsų nesušaldytų nakties kandi vėsa.

Likimas būti su tavim, tai Dievo dovana,
Mylėt tave, tai mano tikras pašaukimas,
Gėrėtis tavo tyromis akim ir tavo šypsena,
Klausytis, kaip gražiausia muzika suskamba
Tava širdis, kai paukščiai pritaria už lango,
O žvaigždės žvilgčiot ima iš dangaus mėlynės,
Ir tavo akyse šviesa jų apsilanko. 

Gal būt tu to dar nežinai, bet taip yra, -
Esi ne sapnas pasiklydęs naktyje, 
Ne atgarsis po girią klaidžiojančio aido,
Ne veltui į akis tau žvaigždės nusileido.

O mano akys iš tavųjų knygos skaito
Ir kraujas tai užrašo mano širdyje,
Kada žmogus užgimt panorsta naujas manyje,
Kai tu šypsaisi, kaip dangaus žvaigždė tyra.

29 06 2020
