Rytinis vėjo nerimas

Pūkinų debesų sūpynėse pavargęs vėjas lepinas,
Kai vyturys, apsimiegojęs dar, rytinei giesmei žioja snapą.
Jis nori apdainuot visiems aplinkui savo susapnuotą sapną,
O, po medžiu pritūpęs, kaip pagaut galėtų jį, planuoja katinas.

Paglosto vėjo galvą snaudulys,
Bet veidą pakutena spindulys.
Priglust ir snūduriuoti kviečia debesis,
Tačiau ramybę trikdo vyturio giesmė garsi.

Ir apima tą vėją jaudulys,
Aplinkui gali viskas tuoj sulyti,
Nes kartais susijaudina ir verkia jis,
Tas debesis net ir kai baigiasi naktis.

Norėtų vėjas debesiui liūdnam kažką sakyti,
Bet nukreipia jo dėmesį keliaujantis kažkur į tolį spindulys,
Ir vėjas debesį palieka.
Garuoja lapai, o gėlių žiedai dar miega,
Ir vėjui neberūpi, ar išdžius jie tuoj, o gal ir vėl sulis.

O katino ir vėjo nesupratęs vyturys,
Patenkintas savu balsu toliau apie sapnus keistus giedoti lieka.

27 02 2021
