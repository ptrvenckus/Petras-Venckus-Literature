Stebuklinga formulė

Šaltom ir šlapiomis aplinkui snaigėm sninga.
Kažkuo tos baltos, gležnos snaigės ypatingos.
Jos bando tavo plaukus ir pečius paliesti,
Bet formulės jas kažkodėl ištirpdo stebuklingos.

Lietus supykęs bando viską savimi aplieti.
Aplieja dideliais lašais jis tavo skėtį.
Lietaus lašai ištyška, prie rankos prisilietę,
Žibintai nusišypso tuos lašus apšvietę.

Lietus su šlapdriba ir snaigėmis dalijasi dangum,
O mums po mūsų dideliu skėčiu smagu,
Nes džiaugsmą, šilumą ir meilę dovanoja mums
Šis vakaras su formule sukurtas stebuklinga.

Žibintų šypsena šilta, jauki ir paslaptinga.
Žibintai sveikina praeinančius pro šalį mus,
O baltos snaigės apšviestos jų šoka suktinius.
Šaltom ir šlapiomis aplinkui snaigėm sninga.

Ir mums abiems patinka, kad baltos snaigės sninga,
Ir sveikinantys mus praeinančius pro juos žibintai.
Ir vakaro šio formulė, kuri yra tikriausiai stebuklinga,
Ir vienu mus apsaugančiu skėčiu dalintis mums patinka.

11 10 2020
