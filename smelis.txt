Smėlis

Tiek kiek pakrantėje jūros smėlio,
Kiek padangės skliaute žvaigždžių,
Abraomui Dievas vaikaičių žadėjo.
Bet kaip išsaugot vienintelį sūnų? 

Nenorėjo Dievas nieko beprasmiško,
Kai aukojo žmogus jam pirmąjį avinėlį,
Kai suprato, kaip gali būt drastiška,
Kas pakeičiama vienu žodžiu.
O kraujas liejosi ant ugnies ir ant smėlio...

Bet ne mirtį nešančių kraujo lašų,
O tikėjimo tikro reikėjo,
Tarsi žaibas naktį apšviečiančiu
Žodžiu, turėjusiu virsti į kūną,
Ir kartas bei tautas į gyvenimą kviečiančiu,  
Tarsi žvaigždės dangaus, tarsi smėlis gausias.

Kai kas parašyta ant smėlio,
Kad galėtų tai vėjas ir bangos skaityti,
Kai kas širdyje uždaryta giliai,
Kad liktų tenai amžinai,
Net tada, kai nugriuvę jau bus 
Pakalnių drėgmėj supeliję namai.

Koks vėjo su smėliu žaidžiančio tikslas,
Jį žarstančio saujom aplink, padrikai,
Kai nieko aplinkui beveik nematyti,
Tik skamba supykusios jūros riksmai?

Ne jūrai suprast tai, ne vėjui tai rūpi, 
Kodėl iš to smėlio gaminamas stiklas, 
Ir kam reikalingi žibintai, langai.
Ir jie siausdami niekada nepamąsto tur būt apie tai,
Kad galime mes atsiminti ilgai,
Ką skaitėm, kai braidėm kadaise ant smėlio, 
Kai krito, aplinkui nuplaunantys viską, 
Net tai kas tenai parašyta,
Sūrūs jūros lašai.

26 05 2021 
