Magnetinė siela

Vėjas praskriejo padange pro didelį debesį,
Nepamatęs, kad žvaigždės nedrąsiai ten slepiasi.
Į žvaigždes tas, nematomas, veidą atgręžusi,
Už tamsių ir tylių kilometrų šešėlio,
Neužmiega magnetiniam kūne magnetinė siela,
Tyliai skamba žvaigždžių sekama pasakėlė.

Paauksuoti lašai išsilieja iš snaudžiančio debesio,
Ir netrukus suskamba beldimas tylus jų į pravirą langą.
Pažiūrėti magnetinio kūno lašai iš dangaus vakare apsilanko,
Bet pašoka ir dingsta kažkur išsigandę sušukusio garsiai perkūno.
O magnetinė siela tamsoj pasislėpus, kažko susigėdusi tūno,
Ir suprasti ji bando, ką, lašai išsigandę, už lango šnekasi.

08 11 2020
