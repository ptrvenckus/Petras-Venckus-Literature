Po liepomis

Norėčiau aš sėdėti su tavim dabar kur nors po liepomis.
Iš šieno pagamintas, minkštas krėslas mums būtų patogus.
Tolumoje pasimatytų vienišas, kažkur nueinantis žmogus.
Galėtume grožėtis gelstančiomis, ką tik nušienautom pievomis,
Ir liepžiedžiais taip pat geltonais, kaip ir šienas,
Ir pilku, kurmio ką tik išraustu, namu.
Ir pagalvočiau aš, gerai, kad niekur aš neinu,
Ir apsidžiaugčiau, kad po liepomis ilsiuos ne vienas. 

O liepų lapai virš galvų šlamėtų ir kažką šnibždėtųsi,
Ir keletas drugelių ištiestais sparnais skraidytų aplink mus.
Nedrąsios šypsenos po mūs blakstienom slėptųsi,
Kai spindulius stebėtume, žingsniuojančius per šieną, auksinius. 

O mes ištroškę nuo kaitros, išgėrę visą limonadą,
Gėrėtumės ta saulėta, ilga, ir geltona diena,
Nepastebėdami, kad bitėms, renkančioms iš liepžiedžių ten medų,
Nerūpim visiškai nei tu, nei aš. 

03 07 2020
