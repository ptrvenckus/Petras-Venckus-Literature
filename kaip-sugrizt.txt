Kaip sugrįžt

Kaip sugrįžt iš bedieviško hado?
Nes ne ten juk noris gyventi?
Nesinori dvasinio bado.
Kur gyvybės vandens pasisemti?

Kaip surast pažadėtą Tėvynę,
Nepažvelgus atgal, lyg Orfėjas?
Kaip nueiti tenai, kur gimė,
Laisvės noras, lyg Baltijos vėjas?

Kaip surast tarsi stirna grakšti,
Po sniegu išslapstytus šilojus?
Kaip rasos lašeliu apšlakstyt,
Nuo bėgimo pavargusias kojas?

Kaip sugrįžt iš beprasmiško hado?
Nes ne ten juk noris gyventi?
Nesinori dvasinio bado.
Kur gyvybės vandens pasisemti?





