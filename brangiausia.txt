Brangiausia

Tarsi vėjelio vasaros dienos kaitrios viduryje gaiva,
Kai papučia nedrąsiai jis į Saulės kepinamą veidą,
Tu skaudančion ir meilės pasiilgusion širdin atkeliavai.
Esi tu šeimininkė jos, o ne svetys pakeleivingas įsileistas.
 
Aš taip bijau prarast tave, todėl, kad tu esi brangiausia.
Tu sapnas atvertoms plačiai, nemiegančioms akims reikalingiausias.
Nei vieno žodžio nepasakius, lūpų nepravėrus priverti mylėti.
Tylėdama tu moki viską pasakyt, ir norisi su ta tyla kalbėtis.

Tu vakarų ilgų ir vienišų pabaigoje esi suspindusi danguj, balta žvaigždė,
Kuri, lyg žvakė ant altoriaus, sielą gydančiai ir gelbstinčiai pakviečia meditacijai.
Kai šviesoje ir šilumoj paskęsta iš tamsos išniręs, tarsi statulos, sustingęs veidas
Ir prakaitas sūrus, ilgai rasojęs tyliai, pradeda lašais tarsi rasa gaivinanti lašėt.
O angelas tas įkvepia vilties ir ryžto. Ir man atrodo, kad mylėt mums turi būti leista.

Mane tas apkabina angelas, ne tuštuma, kol tu man dar nesi duota ir aš tavęs ateinančios dar laukiu.
Visi man kalba apie tai, kad aš tavęs gerai dar nepažįstu ir nieko iš tiesų apie tave dar nežinau.
Mane ramina meilės angelas ir aš jam pasakau, kad negaliu prarast tavęs, nes tu esi brangiausia.
Kad nei vienos kitos taip nemylėjau, ir niekad su džiaugsmu ir su viltim aš taip savęs nekankinau.
 
Tegu lyg ežere giliam bet skaidriame, paskęsta tavo akyse manoji apeliacija.
Teapsilanko tavo plakančioje, tarsi paukštė pagauta, širdy, manoji meditacija.
Tepaslepia mus meilė vienas kito akyse ir angelo baltam ir šiltame sparne.  
Tenuskraidina mus tas angelas, gyventi Dievo dovanotame, gražiausiame sapne.

12 06 2020
