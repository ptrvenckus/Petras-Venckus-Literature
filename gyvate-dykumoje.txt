Gyvatė dykumoje

Dykuma, kaitruma, aitruma, nykuma.
Vienuma, vienuma!
Vien angis nerangi, apsvaiginta kaitros
Merkia akis. Nebehipnotizuos
Gal mažų, bet gražių vabalų dykumos?

Kelintos jau aitrios
Akys prakaito vengia srovės?
Dykuma, dykuma!
Nedrovies tu troškinti, bauginti manęs.
Tavyje ji užaugo, sulaukė,
Šios lemtingos dienos.
Kai žiūriu aš į ją, ji laukia.
Aš bijau su angim vienumos.

Dykuma, kaitruma, aitruma, nykuma.
Ir baugi, nejauki vienuma, vienuma.
Ta angis nerangi, nepabūgus kaitros
Per bekraštį smėlyną ropos.

Bet ir jai tai pabos...

Įsikas ji į smėlį ir smarkiai kvėpuos,
apsupta geltonos, nejaukios vienumos,
Stebimos debesėlio mažyčio,
Kurs kažkaip čia atklydo netyčia.

Jis sūpuojas lengvai danguje
Ir nenori bendrauti su ja,
Nei su jos dykuma, 
Nei su jos vienuma,
O aplinkui nyki tuštuma...

Angiai sako slogi kaitruma: 
Dėl tavęs ši karšta ir nyki, 
Ne tokia negyva dykuma.
Kai įsmeigsi akis debesin,
Ir vienatvė atslūgs tau baisi.

Ją kutens ta mintis nedrąsi.
Ir angis vėl atgis nerangi...

Ir dėl jos šis pasaulis, 
Ir dėl jos debesis danguje,
Dykuma, kaitruma, aitruma, nykuma,
Geltona, nuobodi vienuma
Ir diena ši karšta -
Ir dėl jos...
