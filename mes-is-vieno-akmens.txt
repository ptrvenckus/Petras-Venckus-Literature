Mes iš vieno akmens


Kai tave pamačiau, nustebau, suglumau.
Kas tokia tu esi? Ar galėsiu tą mįslę įminti?
Tu buvai man labai įdomi ir tokia tolima.
Ir iš pirmo žvilgsnio į širdį įsminganti.

Pakely atokiam palikti mes buvom vieni.
Abejonės klajojo po klausiančias mūsų akis.
Ir žinojome mes, kad abudu esam silpni.
Kur keliauti norėtume, negalėjome atsakyt.

Mes stovėjom sustingę ir buvom šalti,
Lyg skulptūros, išskobtos iš vieno akmens.
Pilkus debesis vijo pro šalį balti,
Skirto mums atgaivint negailėjo vandens.

Jei turėtume likti šaltais akmenim,
Amžinai tu ant kelių mano sėdėtum.
Aš gal būt suspėčiau tave apkabint.
Į mane tu amžinu žvilgsniu žiūrėtum.

12 05 2020
