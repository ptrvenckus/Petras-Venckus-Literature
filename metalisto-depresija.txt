Metalisto depresija

Aš neturiu įgimto metalo muzikos poreikio.
Ir triukšmo mano prigimtis nereikalauja.
Aš dainuoju taip tik todėl, kad tokia mada,
Ir todėl, kad geriau girdėtųsi.

Nors kartais manau, kad aš scenoj gražus,
Ir kūryba būna savąja žaviuosi,
Bet vis vien kažkada tai pražus.
Gal ne veltui, gal ne veltui - viliuosi.

Man skauda širdį todėl,
Kad niekas jau nebesugeba išgirsti žodį
ir jį suprasti,
Todėl, kad visi prarado klausą.
O visa tai iš tolo stebi mirtis.

Bet norėčiau prieš mirtį dainuoti metalą.
Ir numirti ant scenos užkimęs.
Nors žinau, nesuprasite, žmonės,
Kas slypėjo už sceninio grimo.



