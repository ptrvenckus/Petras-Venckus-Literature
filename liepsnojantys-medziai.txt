Lipsnojantys medžiai

Stebisi medžiai apliję visi, 
Kodėl jie ramiai sau žaliuoja,
O du, atsiskyrę nuo jų, pamišky, 
Nedrąsiai, šakom susikibę, liepsnoja.

Pas medžius tuos keistus atskriejęs,
Paukštis mažas linksmai sučiulbėjo.
Ant šakos pražystančios atsitūpęs,
Nedrąsaus gaivinamas paryčio vėjo,
Prie lapų žalių prisišliejęs,
Giesmę raitydamas, supas.

Ką tas paukštelis ten veika,
Ant medžio, kuris liepsnoja?
Gelbėtis, skristi reikia, 
Apliję medžiai galvoja.

Bet paukštis jų nesupranta.
Gieda giesmę snapą pakėlęs,
Toks pažeidžiamas, mažas, mielas.
Čiulbėdamas medyje paukštis,
Pakėlęs galvą žiūri į aukštį
Ir sveikina rytmečio gamtą.

Ir nors nelengva, bet patiki tuo, 
Saugiau, kaip saugiausiuos lizduos,
Sūpuoja tie medžiai paukštelį, 
Kurs džiaugiasi ryto kerais,
Ir niekas nenori, o gal negali,
Sutrukdyt, kad jam būtų gerai.

Nereikia ugniagesius kviesti, 
Skubėti liepsnas tas gesint,
Nes medžiai aušros apglėbti, 
Jiems šypsosi Saulė šviesi.

Stebisi žmonės aplinkui visi,
Kodėl mes nuo jų atskirti,
Nematomam jiems debesy,
O mūsų akys liepsnoja.

Kaip žvaigždė tu esi.
Ji ryški ir šviesi,
Rodo kelią ji
Paukščiui plasnojančiam,
Saulė tekanti
Saugančia ir globojančia
Ją šviesa apkloja,
Dovanoja rytojų.

Tarsi žvaigždės šviesoj mes skęstam.
Ir sutikti rytą mes bręstam.
Mums sušalti meilė neleis.
Tarsi giedančio paukščio maldos, 
Tarsi liepsnos aušros išsiskleis,
Dievo garbei liepsnos ir degs ji,
Viens kitam ją kasdieną nešim,
Lyg natas iš giesmės iškeltas.

Ir suprasime mes, 
Nors stebėsis visi,
Vienas kito akių gelmėse 
Nuo kitų atskirti,
Vienas kito širdy,
Mes galėsim sapnuoti,
Su žvaigžde spindulių apsupty,
Su paukščiu, kurs tarp lapų žalių,
Bet liepsnojančių baigė giedoti,
Ir, pasveikinęs tekančią Saulę, sapnų
Karalystėn nueiti turėjo sutikt.

19 09 2020
