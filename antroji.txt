Antroji

Šilkinėm sukniom visokių spalvų,
Auksiniais auskarais ir segėm deimantinėm,
Gėlių vainikais ant galvų,
Žiedais, apyrankėm, grandinėm
Dukras jų mamos padabino,
Ir sau gražių surado apdarų,
Nes iš kažkur jos sužinojo,
Kad princas nuotakos ieškojo,
Pavargęs nuo vienatvės ir karų. 

Kas bus ta išrinkta ponia pirmoji,
Kuriai lankstysis nugaros tarnų?
Ar bus ji iš rytų, ar vakarų?
Kokių gudrybių imsis ir kerų,
Kad būt galėtų princo išrinktoji?
Ar bus ji iš pirmos eilės pirmoji?

Ilgai dvejojo ji bet pagaliau suprato,
Kad princui reikalinga ne pirmoji.
Jo žvilgsnis skries toli, kiek tik akis užmato,
Ieškos jis tos, kuri yra antroji:

„Gal negalėsiu princo to turėti,
Nebūsiu net tarp jo svečių,
Kad paslapčia galėčiau jį stebėti,
Bet širdimi jaučiu ir aiškiai suprantu,
Norėčiau ne kampe - prie jo sėdėti,
Norėčiau prisiglaust prie jo pečių,
Šypsotis jam, su juo liūdėti.
Man niekas neuždraus mylėti.“

Ir skleidėsi šviesa iš jos akių,
O apatinė lūpa įsitempusi virpėjo.
Ji lyg ugnikalnis norėjo išsiveržti,
Liepsnojančia lava viršukalnes aplieti,
Kad baltas sniegas degt pradėtų,
Kad debesys balti pajustų karštį,
Kad jie suprastų, kas yra antroji,
Kas turi būti karaliene išrinktoji.

29 03 2020
