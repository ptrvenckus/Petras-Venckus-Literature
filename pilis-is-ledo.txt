Pilis iš ledo

Suspindi lyg žibintas iš kristalų,
Pilis iš ledo, Saulės pabučiuota,
Ir paliesta jos geltonų, šiltų kasų.
O permatomame lede, tarsi žiema išbalusi,
Gėlių iš ledo ir iš sniego apsupta princesė miega.
Ir niekas dar tur būt nebandė suskaičiuoti,
Kiek daug naktim ilgom sapnų tenai jau susapnuota,
Ir kiek dar susapnuota bus atspėti nedrąsu,
Nes ta pilis iš ledo tirpsta pamažu.
Tarp Saulės spindulių dar tebekrinta sniegas.

Ar žiema baltaplaukė pavasario bijo, ar laukia?
Kam paklaust tai ateitų į galvą? Ar kas tai atspėti galėtų?
Jei sakyti bandytų ką nors, kas jos šalta tiesa patikėtų?
Bet ledai, kažkodėl pajudėjo ir plaukia,
Nors dar šalta aplinkui, nors vėjas praskriedamas kaukia.
O pridususios žuvys nustebusios laukia,
Kada tas vanduo burbulais prisipildys,
Ir bus joms kvėpuoti lengviau,
Ir nebus taip sunku, kaip kad buvo seniau.
O pražystantys sodai gal būt ir tą vėją nutildys.

O ledai pajudėjo ir plaukia.
Tarsi laivas didžiulis ledinė pilis,
Nešama tų ledų šalto vėjo paklausia,
Kas nutiks, kai pabus jos princesė tyli.

Griūva Saulės kasų glamonėjamos sienos,
Ir šaltam vandeny jos paskęsta.
O princesė pramerkia blakstienas,
Atnešta į nežinomą kraštą.

Su žibintais pradingsta kristalų,
Ir prakiurusiom sienom pilis.
Ir nuskamba daina ten žuvų nebyli,
Bet dainos tos išgirsti negalima.

21 01 2021
