Saulės zuikutis

Tu esi tarsi Saulės zuikutis.
Tas zuikutis spindi, žavi ir šviečia.
Kur bebėgtų jam būtų sunku pasislėpti.
Tas zuikutis neturi ausų, 
Tad sunku jį pagriebti.
Iš plačių atskubėjęs dausų,
Spurda jis ir kažkur vis nori ištrūkti,
Kai bandai pasodintą ant kelių jį glostyt.
Šokinėti jis moka ir sienom bėgioti,
Pro įstiklintą langą jis moka įšokti,
Pakutenęs skruostą, moka apakinti žmogų.

Tas zuikutis bijo šešėlių,
Bet užuolaidos kraštas jį masina,
Prasiskverbti pro slypinčią nežinią.
Ant palangės pražydusios gėlės
Jo šviesos ir laisvės pavydi.
Jos zuikutį į tolį palydi,
Gal dėl jo tik jos ir pražydo.

Nuo palangės zuikutis nukrito,
Bet pagavo jį minkštas suolas,
Ir virš veidrodžio seno stiklo,
Virš tinklų kuriuos pynė voras,
Jam nubėgus, pakilo noras,
Kad galėtų jis pasilikti.

Tas zuikutis negali būt nuobodus,
Ir negali jisai nesudominti,
Ir yra jis mielas ir šiltas.
Jis yra tarp širdies ir 
Tarp Saulės nutiestas tiltas.
Prijaukintą jį galima liesti.
Į akis jis moka įskrieti,
Ir aplinkui viską apšviesti.

16 09 2020
