Nugalėjai visas

Nugalėjai visas tarsi ryto gaiva,
Iš akių prakalbėjusio žvilgsnio tiesa.
Ir širdis mano gali kvėpuoti laisva.
Reikalinga man kelrodė tavo šviesa.

Kalnuose mano nervų esi geležinė valdovė
Ir kraujagyslių mano upelių žavi kapitonė,
Į nežinomas jūras tu nori nuplaukt,
Nematytų salų mūsų laukia ten daug
Ir svetingų krantų gintarais nusėtų,
Ir lobynų dabar dar nuo mūs paslėptų.

Rodai kelią ten tu, o virš tavo delnų
Daug viršūnių dar nepasiektų virš kalnų
Drobule balto sniego šviežiai apdengtų
Iš kurios prasisunkia gyvybės vanduo.

Mes atrandam tenai, ko dar buvom nematę,
Paslaptingų miškų ir gražių lygumų,
Kuriose taip ramu ir jauku.
Kuriose vienumos tuštumos atsikratę
Mes ilsėsimės du. O ramunės laukų
Džiugins savo galvų baltumu.

Tavo rankos pakyla į dangų,
Ugnimi suliepsnoja akys.
Nuo širdies mano durų suspindi, 
Tavo pirštuose spaudžiamas raktas.
Tu tokia įdomi ir kartu paprasta,
Savo pergalės dar nesupratus,
Taip ieškota ir taip netikėtai rasta
Ir mane tiktai sau suradus.

Aš prisiminiau jas, 
Tas kurias aš mylėjau, 
tas kurios sužavėti mane sugebėjo.
Jos norėjo, kad būtų lengva,
Ar gal būt ko nors kito norėjo.
Ne manęs joms reikėjo.
Ne manęs jos laukia prie lango.
Nugalėjai visas.
Ačiū Dievui, kad šitaip išėjo.

Tu boksinikė mano, mano karatistė, 
Jei negali ranka, tai koja nokautuoji,
Tu nuostabi artistė
Tokia kuri priglūsta prie širdies arti,
Joje gyventi apsistoja.
Ir niekas kitas ten stovėti neverti.

Tu nepailstanti bėgikė,
Bet siūlau nenubėgt toli,
Takelyje širdies manosios likti, 
Kraujagyslių takais ilgais lakstyti.

Raudoną kraują kaitinti imi,
Rausva žandai liepsnoja ugnimi,
Liepsna keliauja tavo akimis,
Kūrenama ne anglimi, o manimi. 

19 04 2020
