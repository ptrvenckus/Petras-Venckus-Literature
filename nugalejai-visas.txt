Nugalėjai visas

Tu esi tarsi auštančio ryto gaiva,
Bet sušildo ją tavojo žvilgsnio tiesa.
Lyg padangėj pragydusi paukštė laisva,
Dalinies tu dangum su manim ir šviesa.

Mano nervų esi geležinė valdovė
Ir kraujagyslių upių žavi kapitonė.
Į nežinomas jūras tu nori išplaukt,
Nematytų salų aplankyti ten daug,
Su svetingais krantais, mūsų dar nerastais,
Su lobynais, dabar dar nuo mūs paslėptais,
Su gėlėm nematytais žiedais.

Ieškai kelio ten tu, o virš tavo delnų
Tų salų pasimato viršūnės kalnų.
Ten vandens tyro ašarom sniegas pravirksta,
Kad galėtų nupraust ir gaivinti tave. 
Mums laukinės ten uogos sirpsta, 
Medžiai slepia medaus dreves.

Tavo rankos pakyla į dangų,
Ugnimi suliepsnoja akys.
Nuo širdies mano durų suspindi, 
Tavo pirštuose spaudžiamas raktas.
Tu tokia įdomi ir kartu paprasta,
Savo pergalės dar nesupratus,
Taip ieškota ir taip netikėtai rasta
Ir mane tiktai sau suradus.

Aš prisiminiau jas, 
Tas, kurias aš mylėjau, 
Tas, kurios sužavėt sugebėjo.
Jos norėjo, kad būtų lengva,
Ar gal būt ko nors kito norėjo.
Ne manęs joms reikėjo.
Ne manęs jos laukia prie lango.
Nugalėjai visas.
Ačiū Dievui, kad šitaip išėjo.

Takeliais nervų tu bėgiojanti bėgikė,
O jie lyg smuiko stygos įtempti,
Ką kalba jie, sustojus paklausyki,
Pajusk, kad muziką tu šitą supranti,
Te jaukiai susirango ji ausy,
Ir žodiai vien tik tau tarti.

Artistė tu, prigludus prie širdies arti,
Grožiu akių ir gerumu tu nokautuoji,
Ir žvilgsnio gilumu skvarbiuoju,
Raudoną kraują kaitinti imi,
Rausva žandai liepsnoja ugnimi,
Liepsna keliauja tavo akimis,
Kūrenama ne anglimi, o manimi.

(19 04 2020)
25 05 2020
