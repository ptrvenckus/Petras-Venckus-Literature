Tu esi kaip eilėraštis

Atėjai tarsi sapnas priešaušry,
Ir likai pas mane kaip eilėraštis,
Nesuspėtas dar parašyt.
Tu rymojai akies pakrašty,
Ir slėpei širdyje savo priekaištus,
Nenorėjai jų išsakyt.

Mes suprantam iš dūmų smilkstančių,
Kad ugnis užkurta dar rusena.
Kad kažkur upelis čiurlena,
Mes išgirstame kai tylu.
Uogos būna raudonos ir skanios,
Bet pasislepia tarp spyglių.
Ir negalim mes auksu žvilgančių
Nukabint nuo dangaus žvaigždžių.

Pasibaigs šitas sapnas priešaušry,
Nes eilėraštis tu esi,
Jo nereikia niekam rašyt.
Liks nakty tavo priekaištai.
Lyg žvaigždelė graži,
Suspindėsi tu mano aky. 
Saulė ten tave pamatys.
Džiaugsis ji dangaus pakrašty.

29 04 2020
