Žaidžianti snaigė

Tu tvirta, bet kartu ir trapi,
Ir akimirką tokią, kai mes taip arti,
Kad drabužių per daug, bet atrodo mažai, 
Po oda pabandai pasislėpti balta,
Bet gaudynėmis žaidžia joje šiluma su šalčiu.

Kas tokia tu esi iš tikrųjų tada aš jaučiu.
Lyg pražystantis žiedas esi tu švelni ir minkšta,
Tarsi snaigė, nukritus ant delno, iš lėto įkaistanti,
Iš baltos tu daraisi rausva.
Tarsi snaigė balta tu po prakaito karšto lašais,
Tarsi snaigė bekūnė mane gaivini tu savąja dvasia.
Tu esi tarsi snaigė prie laužo žaidžianti.

Ištirpsti tu, kaip snaigė šlapia,
Ir pasislepi tarsi rūke,
Kaip viršūnė sniegu apsnigta, 
Kol pas ją iš dangaus apsilanko šviesa.
Tavo veidas parausta ir lūpos yra lyg liepsna,
O jose atispindi dangaus šypsena.

Tavo akys liepsnoja tada, ir aplink nesimato tamsa,
Ir kas kartą giliau ir ramiau tu kvėpuoji, 
Ir atrodo, kad slepias kažkur netoliese tyla,
Ir kažką susimąsčius ilgai ji galvoja.

26 12 2020
