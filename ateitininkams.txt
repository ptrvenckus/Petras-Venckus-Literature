Ateitininkams

Gerumo vandeniu širdis mes prausime.
Šventrašty rasime sau išminties.
Tėvynei laimės Dievą maldausime.
Jėzaus parodytas kelias spindės.

Visa atnaujinsim Kristuje -
Naujajame Žmoguje,
Žemėje Saulė mums švies skaisčiau,
Linksmiau mums giedos angelai Danguje.

Aplinkui vėliavą mes susiglauskime.
Ten užrašyta, kad mes - ateitis.
Protėvių dvasios tvirtybę pajauskime.
Norai tėvų tegu pildos slapti.

Visa atnaujinsim Kristuje -
Naujajame Žmoguje,
Žemėje Saulė nušvis skaisčiau,
Linksmiau užgiedos angelai Danguje.

Norime būti žmonėm mes, ne iškamšom,
Plauko visokio velnių prikimštom...
Dieve, sugrįžk! Lyg šviesos spindulys tamsoj,
Nušvisk mūs sieloms, sodyboms gimtoms.

Visa atnaujinsim Kristuje -
Naujajame Žmoguje,
Žemėje Saulė mums švies skaisčiau,
Linksmiau užgiedos angelai Dangyje.
