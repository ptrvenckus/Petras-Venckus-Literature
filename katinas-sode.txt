Katinas sode

Po sodą vaikšto nebatuotas katinas,
Ir uosto kaip aplytos gėlės kvepia.
Pravirkusiam sode vėsu ir šlapia.
Tylus ir susimąstęs jis lyg kapinės.

O katinas patenkintas, nors šlapia,
Jis džiaugias, kad nespaudžia kojų batai.
Pastoja kelią didelis, aplytas lapas,
O katinas pro jį aplytus žiedus mato.

Po sodą vaikšto pralinksmėjęs katinas,
Į rasą uodegą ir kojas susišlapinęs.
Supurto jis užkliuvęs ūsu ilgą smilgą.
Ir sužaliuoja viskas. Viskas nebepilka.

13 09 2020
