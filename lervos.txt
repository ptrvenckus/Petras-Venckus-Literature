Lervos

Neša debesys lietų kažkur,
Kad galėtų ten viską nuplauti,
O už jų spinduliai paslėpti,
To lietaus nekantrauja sulaukti.

Tarsi jūra sūri ir karšta kaip lava,
Rieda ašara, glostoma vėjo,
Ją apšviečia šviesa paslaptingai jaukia
Spindulys, iš dangaus atskubėjęs.

Tyliai spokso padangių magnetinės akys,
Ežerų nudažytos spalva, tarsi prarajos gilios,
Tarsi norai gražiausi jos plačios.
Jos pasako tiek daug, nors ir tyli,
Lyg sulauktas brangiausias svečias.

Į padangių platybes nuskrieja malda,
Nors sunku ją per kaukiantį vėją išgirsti,
Kai už lango barbena lietus ir balta
Slepia viską pakylantis rūkas skraiste.

O po lapais žaliais pasislėpusios lervos,
Net nežino, kad būti drugeliais joms skirta,
Jei neras jų pro šalį šokuojančios varlės,
Kol išskleis jos sparnus į padanges pakilti. 

21 05 2021
