Balti debesys

Plaukia debesys tarsi laivai per padangę balti,
O dirvonai garuoja rūku apgaubti, neseniai suarti.
Ir dirvonai tie platūs, ir padangė plati,
Per juos skiriantį rūką negalima nieko matyt.

O iš debesio ašara rieda, bet ji negyva ir šalta,
Su lietaus lašeliu ji į sodą nukrinta.
Tam sode, prakaituojančiam šalta rasa,
Šalto debesio ašara dingsta.

Rūkas paslepia debesis baltus,
Bet kažkur tolumoj jie dar plaukia.
Gal kažkur kitas sodas jų laukia,
Kitas žiedas pravirkęs, nekaltas.

Plaukia debesys tarsi laivai tamsiomis naktimis.
Plaukia jie taip toli, bet atrodo tokie artimi.
Jie nebylūs, šalti, bet juos sieja kažkas su širdim,
Kartais praplaukia jie, gal todėl, kad yra mums paguosti skirti.

07 12 2020
