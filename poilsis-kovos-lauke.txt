Poilsis kovos lauke

Karininkai sako, kad reikia kovoti drąsiai ir žūti.
Kad reikia įnirtingai priešų kraują lieti ir juos žudyti.
Karininkai sako, kad reikia tik jų klausyti,
Kad jų įsakymais abejot negali nei truputį.

Karininkai nesako, kad žaizdos gali skaudėti,
Ir gali po mūšio likus gyvam, tačiau sužalotam, kankint beprasmybė.
Kad gali motina tavo, žmona ar dukra liūdėti,
O priešas taip pat gali turėti tokių kareivių kaip tu galybę.

Karininkai sako, kad jų teisybe negalima abejoti,
Bet jie kažkodėl nesiveržia kaip nutrūktgalviai mirti.
Jie sako, kad jie už tave vertesni ir tik jiems žinoti,
Į kokią kovos poziciją reikia tave paskirti.

Bet tau ateina mintis į galvą, kad gal reikėtų
Tuos iškėlusius nosis į viršų vadus vienus palikti kautis,
Nueit į palaukę ir tarsi sužeistasis gulėti,
Bet džiaugtis, kad gyvas esi ir tau nieko neskauda.

Tada galėtum tu aplinkui viską ramiai stebėti,
O vienas kito kapojimu užsiimantys kariai tavęs nematytų.
Ir laikas vietoje nesustotų, bet greitai prabėgtų.
Ir mūšio lauke tame gal tik vienas tu gyvas išliktum.

Tada nueitum ir bandytum visiems pasakyti,
Kad karininkai ir jų klausę kareiviai buvo tur būt neteisūs,
Nes juos pražudė garbė netikra, iškeista už tiesą ir atsakomybę,
Bet niekas tavęs taip kalbančio tikriausiai nesiklausytų.

23 06 2020
