Tu esi magnetinė

Dar nežinojau, kas čia daros,
Bet kai pabusdavau rytais,
Ištardavau vis tavo vardą,
O tu šypsodavais šiltai.

Aš supratau -- kažkas kitaip.
Kitokios akys, kitokie plaukai,
Kitokie pirštai, kitokiuos delnuos,
Kitokiuos batuos, kitokie kulnai,
Žandai kitokie, ir kitokios lūpos,
Kitokia nugara, kitokios krūtys,
Ir nosis kitokia, kitoks liemuo.

Viens kitam mes skirti.
Man svarbu, ar tiki tuo, 
Ir baisu, jeigu netiki,
Nes esi tu magnetinė.

Slidinėji kažkur toli,
Bėgioji linksma po parkus,
Kas iš to manoms smegenims,
Tu esi ir jose įsitaisius.

Aš iš kaukolės tos išeisiu,
Ir tave bandysiu pagauti,
O paskui tave vėl paleisiu, 
Kad galėtum mane pritraukti.

Noriu su tavim išdykauti,
Ir kai reikia pabūti rimtu,
Tu esi man pati brangiausia,
Tu esi man labai sava.

Mano žvilgsnio glėby tu laisva,
Mano kraujy tava šiluma,
Mus skandina akių giluma,
O tos akys gilios ir geros.
Ir, atrodo, žinau, kas daros,
Ir, atrodo, tu patiki, --
Mus apglėbia trauka magnetinė.

29 01 2020
