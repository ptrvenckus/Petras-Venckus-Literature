Paklydęs laikas

Būdama toli tu visada lieki šalia.
Viskas kas netobula pasislepia iš gėdos,
Lieka tik įspaustos smėly netikram netikros basos pėdos.
Apsupta nežemiškos šviesos skraiste nematoma, tačiau žalia,
Tarsi saulės spinduliais tu apdengta spalvos auksinės balta suknele.
Priglausti prie mano smilkinių tavi nematomi delnai,
Kai kvėpuoji man į ausį taip paguodžiančiai ir taip švelniai,
Kai magnetinė tikrovė mus prie vienas kito traukia, 
Ir net laikas  jau nebekankina, jis tik laukia.
Su tikrove ta kovot nebando net ir jo negailestingoji galia.

Niekad dar nebuvome tokie mes artimi.
Tartum angelo nematomo šešėlis virš manęs skrendi,
O praskriejantis pro šalį vėjas iš pavydo ar vienatvės nukankintas kaukia.
O širdis, nepaisydama jo, per visą dieną tavo vardą vis kartoja, vis viltingai šaukia,
Kol kakta nuo prakaito sūraus atvėsus aprasoja.

O žiogai, girdėti kažkada, ir vėl užgroja,
Žiedlapiai išsiskleidžia ir medžiai sulapoja,
Ir magnetinė tikrovė mus prie vienas kito vis stipriau pritraukia.
Net pristojęs laikas jau nebekankina, jis tik laukia.
Nors nejaudina jo tai, kad vasara balta, nei kad žiema žalia,
Net ir jam užsistovėti ten, kur neturėtų, kartais būna nevalia.

18 08 2020
