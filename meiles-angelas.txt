Meilės angelas

Oro gūsis gaivus,
Pakedeno tau plaukus,
Patapšnojo jis mano pečius.
Atkeliavo pas mus į svečius,
Šaltas Šiaurės Ašigalio vėjas,
Kurs pasiekt nori greitai pietus,
Ir pajust, kad yra pakarštėjęs?

Virš baltų debesų,
Virš viršūnių kalnų,
Kilometrų daugybę praskriejęs,
Jis ant angelo meilės sparnų
Atskubėjo.

Išsigandę mes buvom abu,
Kai į mus iš dangaus pažiūrėjo,
Meilės angelas baltas, gražus,-
Bet mumis jisai patikėjo.

Kai karšta ir sūri
Rieda ašara skruostu,
Ir atrodo nėra kam paguosti,
Ir kai niekas šito nemato,
Tavo galvą paglosto
Man tapšnoja per petį,
Meilės angelas, lydimas vėjo.
Kai aplinkui nakties vidurys,
Pro širdžių jis mūsų duris,
Į svečius atskubėjo.

Gali skrist jis toli,
Jo sparnai dideli ir balti,
Gali nešt į pietus Šiaurės vėją,
Kad įkaistų žandai jo šalti,
Mūsų veidus gaiviu apšlakstyt lietumi,
Ir su vėju tuo mums atskraidint
Pievas tolimas, kvepiančias bičių medum
Ir laukinėmis gėlėmis.

Kai prie mūsų tos pievos artėja,
ir dainuoja mums Šiaurės vėjas,
Apšlakstyti gaiviu lietumi,
Akimis lyg gėlėm pražydėjusiom,
Tarsi žvaigždės danguj suspindėjusiom,
Aš gėriuosi tavim, tu džiaugiesi manim,-
Mums labai šito džiaugsmo reikėjo.

Ir naktis nebebuvo tamsi
Ryškiomis ji spalvom suspindėjo,
Akimis ji žvaigždžių praregėjo.
Supos angelas meilės
Ant vaivorykštės juostos,
Per balas su varlėm šokinėjo,
Jo nenuorama draugas vėjas.

18 04 2020
