Meilės angelas


Atkeliavo pas mus į svečius,
Šaltas Šiaurės Ašigalio vėjas,
Kurs pasiekt nori greitai pietus,
Ir pajust, kad yra pakarštėjęs.

Virš baltų debesų ir kalnų,
Kilometrų daugybę praskriejęs,
Jis, ant angelo meilės sparnų,
Apkabint mus abu skubėjo.

Atkelaivęs pas mus į svečius,
Pakedeno tau plaukus vėjas,
Patapšnojo jis man per pečius.
Prie dangaus debesies prisišliejęs,
Meilės angelas mus stebėjo.

Per balas su varlėm šokinėjo,
Įsilinksminęs Šiaurės vėjas,
O tos varlės į mus žiūrėjo,
Ir tikriausiai mums pavydėjo.

Ir nušvito nakties vidurys,
Kai tavęs ilgėjos širdis,
Tavo akys žvaigždėm kai spindėjo.
iš toli su vėju atskriejo,
Meilės angelas mūsų paguosti.
Jis, kai niekas nematė,
Tavo galvą paglostė,
Man tapšnojo per petį,
Glostė mūsų paraudusius skruostus.

Man labiausiai už viską rūpėjo,
Tavo akys, tiek kartų sapnuotos.
Pririštam prie vaivorykštės juostos,
Džiaugės angelas, supamas vėjo,
Baltame debesy,
O baloj žalios varlės kurksėjo,
Ir gandrai, jų atskrieję ieškoti,
Neturi tu daugiau abejoti, 
Man skirta tu esi.

Akimis lyg gėlėm pražydėjusiom,
Tarsi žvaigždės danguj suspindėjusiom,
Aš gėrėjaus tavim, tu džiaugeisi manim,-
Mums labai šito džiaugsmo reikėjo.

18 04 2020

