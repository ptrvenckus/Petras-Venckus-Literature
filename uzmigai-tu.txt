Užmigai tu

Užmigai tu baltuos pataluos.
Baltas meškinas glaudžias prie veido.
Iš šalies tolimos baltas paukštis plasnos.
Baltus debesis lies jo sparnai išsiskleidę.

Atskraidintuos spalvotuos sapnuos
Kausis princai balti ir kažkokios pabaisos.
Melsis ten už tave angelai nekalti.
Princų pergalės vėliavos skleisis.

iš šalies tolimos atkeliavusi meilė
Tavo kaktą palies, tavo plaukus bučiuos.
Angelai iki ryto su ja šnekučiuos.
Ją stebės baltas meškinas meiliai.


Artimi tie svečiai iš šalies tolimos.
Iš nakties jie tamsios ir šaltos.
O svajonės lig ryto rymos,
Prie galvos ant pagalvės baltos.

07 03 2020

