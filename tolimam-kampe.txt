Tolimam kampe

Geriausia būtų būti ten, kur tu esi,
Bet reikia tolimam kampe apie tave galvoti,
Apie tave eilėraščius keistus rašyti,
Nors apkabint norėtųs ir bučiuoti,
Nors viską tau į ausį noris išsakyt,
Už rankų virpančių ilgai laikytis.

Kodėl mes veržiamės prie vienas kito,
Negailestingos meilės iškamuoti?
Ar turim teisę abejoti,
Kad po nakties ateina rytas?

Jei patikėsi tuo ir panorėsi tu,- 
Nors dulkės pilkos kils mums iš po kojų,
ir ant kaktų mirgės mums prakaito lašeliai,
Tarp daugelio takų tamsių, tarp magistralių,
Tave suradęs aš, mane suradus tu,
Keliausime visur ir visada kartu.

Pražysta gėlės ten, kur tu esi,
Pragysta paukščiai ant šakų sparnuoti,
Bet noriu aš tave, ne tas gėles matyti,
Tave, ne skraidančius paukščius sapnuoti.

Iš kampo tolimo tamsos gūdžioj nakty,
Kaip vilkas prieš mėnulį staugt imu.
Mėnulį vilkas gali tas matyt,
Prakalbint jį savuoju staugimu.
Šaltam mėnuliui šaltoje nakty,
Per mišką skamba vilko aimana,
O tu slepies manoj širdy 
Gražiausias sapnas, nuostabi daina.
