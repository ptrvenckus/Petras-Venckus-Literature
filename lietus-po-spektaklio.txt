Lietus po spektaklio

Sėdėsim kėdėse patogiose, bet jau norėsis mums išeiti.
Bet kažkodėl iš vietų nepakilsime ir lauksim kol raudonos
Užuolaidos prieš sceną nusileis ir šviesos užsidegs.
Artistams nuobodiems spektaklį keistą leisime užbaigti.
Pro šalį eis pilkais kostiumais apsirengę ponai ir jų ponios,
Kurios, nors skirias apdarais, panašios tokios į viena kitas.

Spektaklį pažiūrėję iki galo nesuprasime kodėl jis užsitęst
Turėjo taip ilgai ir ką norėjo mums jo autorius juo pasakyti.
Artistai pasilenkę rinks atskriejusias pas juos kelias gėles.
Bet prisimins jie vaidmenis kitus, dienas už šitą gražesnes kitas
Ir guosis, kad spektaklis buvo liūdnas, bet gyvenime ne viskas taip.
Ir jie nusišypsos, pažvelgę į išeinančius ponus ir jų ponias dailias.

Visi pakyla ir išeina, nors kai kas, kaip mes, norėtų gal dar pasėdėti.
Norėtų, kad nebūtų nuobodžių artistų ir žiūrovų sėdinčių šalia.
Pažvelgę viens kitam su meile į akis pakylame ir einame ir mes.
Žibintai dažo lietų ir gatves, ir mus spalva geltonai auksine.
Sušlampa lietuje asfaltas ir žolė, ir medžių lapai, ir gyvatvorė žalia.
O mums patinka tas lietus, nenorim mes nuo jo pabėgt ir pasislėpti.

Gyvenimas kaip tas spektaklis kartais būna nesuprantamas ir nuobodus.
Ir kartais būna nejauku, kaip tamsoje nakties gūdžios, bežvaigždės.
Nuo žemės nepelnytai dovanotas tas kelias gėles sunku pakelti.
Kad gali būti taip sunku ir taip tamsu nelengva patikėt protu.
Bet kažkada ateina ir akimirka tokia, kai taip smagu per lietų vaikščiot.
Ir taip smagu apsikabinti ir pakelyje į vienas kito širdį nesušalti.

18 07 2020
