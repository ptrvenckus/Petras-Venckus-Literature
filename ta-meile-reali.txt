Ta meilė reali


Druska ar jūra sūri?
Nežino balta avis.
O tu ne šalia dar vis.
Tuščias aš matau duris.


Gal vėjas jas pradarys,
Praskrisdamas pavakary,
Mintis pabarstys neramias
Kambaryje tamsiame.

Neslėpki akių nuo manęs,
Pabėgt neskubėki toli.
Tu niekur pradingt negali,
Nes meilė yra reali.

Užbliauna balta avis,
Žalia brisdama žole,
Bet ji nežino dar vis,
Kodėl ta žolė šalia?

Gal vėjas jai pasakys,
Praskrisdamas ties tvora.
O gal sustaugs į akis
Pilkų jai vilkų vora?

O sapnas atneš tave,
Ir bus nebaisi naktis.
Šypsosis keista šypsena
Mėnulio man pilnatis.

Druska ar jūra sūri?
Nežino balta avis.
Bet aš tuo tikiu dar vis,
Kad meilė įeis pro duris.

Sustaugs tas vilkų būrys,
Užbliaus ta avis balta.
Nesi tu naktis šalta,
Tu plakančią širdį turi.


Jausmų sūkury giliame
Auksinė esi tu žuvis.
Auksinis rytas nušvis, 
Atplauksi tu pas mane.

14 04 2020
