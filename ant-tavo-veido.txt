Ant tavo veido

Ant tavo veido mano žvilgsnis nusileido,
Ten ne tik nosį, lūpas, skruostus ir ne tik akis matau,
Man parašyta ten, ant tavo veido, šitiek daug,
Stebėdamas aš jį, tiek daug dalykų supratau,
Save aš saugiai paslėptą veide tavajame radau.

Ir apšvietė mane tai, lyg džiugi naujiena,
Nukrito į mane lyg koks meteoritas iš tamsos,
Mes tarsi restauruoto perplėšto paveikslo pusės,
Yra paveikslas tas brangus, ir šitoks jis yra pasaulyje tik vienas,
Ir reikia jam išsaugot nepabūgt turėti meilės, valios ir drąsos.

Stebiu ne vien tik akimis aš tavo veidą,
Ne vien tiktai protu apie tave mąstau,
Ne vien tik širdimi tave jaučiu ir pamilau,
Tu suradai mane ir atėjai čia ne per klaidą, 
Man parašyta taip ant tavo veido,
Ir ten, kas slepiasi po juo giliau.

Ateina visa tai iš kažinkur toliau,
Sugriauna sienas buvusias tarp mūsų,
Ir sako, kad sodyba ne tik namas, bet ir kiemas,
Ir matomas pro langą miškas, tekanti pro šalį upė.
Ir kartais nežinia į kokias tolumas iš tos sodybos reikia nukeliaut,
Kad būtų galima sugrįžt namo, bet jau ne vienas.

29 12 2020



